"pealkiri","liik","aasta","tekst"
"Viljelusviisi mõju herne saagi kvaliteedile ja kasvatamise tasuvusele","2. Magistritööd","2015","Viimaste aastatega on tõusnud taimekasvatusele tehtavad kulutused tekitades olukorra, kus
tuleb ökonoomsemalt majandada. Väiketootjad on läinud üle maheviljelusele. Seevastu
suurtootjad on läinud rohkem intensiivse tootmise poole. Suurte ja laiade põllutööriistadega
saavutatakse ökonoomsem tootmine.
Uurimustöö eesmärgiks on selgitada välja kumba viljelusviisi juures on põldhernest
kasulikum kasvatada.
Põldherne katsed teostati Eesti Maaülikooli põllumajandus- ja keskkonnainstituudi, Rõhu
katsejaama Eerika katsepõllul 2012. ja 2013. aastal. Uurimustöös käsitletakse mahe- ja tava
herne võrdluskatset. Katse rajati neljas korduses ning variandid paiknesid süstematiseeritult.
Katsetes kasutati põldherne sorti „Tudor“. Katselappide suuruseks oli 60 m2
ning katselappe
oli kokku 28. Katsesüsteemideks olid maheviljeluses Mahe 0, Mahe I ja Mahe II.
Tavaviljelusvariantideks olid väetamata süsteem N0P0K0 ja väetatud süsteemid N20P25K95 (1),
-(2), ja –(3) variandid, mille eelviljad said lämmastikku vastavalt 50 kg/ha, 100 kg/ha ja 150
kg/ha.
2012. aasta herne saagikused olid madalamad tavaviljelusest. 2013. Aastal tõusid
maheviljeluses saagikused tavaviljelussüsteemidega samale tasemele. Eelvilja
enamväetamisega langesid herne saagikused.
2012. aastal oli herne kokkuostuhind 380 €/t, kuid 2013. aastal langes 348 €/t peale.
Tavaviljeluses kasvatatud herne kokkuostuhind oli 2012. aastal 250 €/t ja 2013. Aastal langes
see 190 €/t peale. Maheviljelussüsteemides kasvatatud hernes jäi mõlemal aastal kasumisse
kuid tavahernes oma madalate kokkuostuhindade tõttu jäi kahjumisse 2013 aastal.
Tavaviljeluses on mõistlik kasvatada hernest ainult lisaväetist andmata, seda kõrgete
mineraalsete väetiste hindade tõttu, mis tõstavad kulud väga suureks."
"Vahekultuuride segud","1. Bakalaureusetööd","2020","Vahekultuuride kasvatamine on kliimamuutuste ja põllumajanduse suure surve tõttu
keskkonnale muutumas järjest olulisemaks. Olulisemaks on muutunud põllumajanduse
jätkusuutlikuse arendamine vahekultuuridega. Vahekultuure kasvatatakse puhaskülvidena
ja erinevate taimeliikide segudena. Kuigi monokultuurina on vahekultuure lihtsam
külvikorda sobitada, siis segudena kasvatades on sageli suurem biomass kui üksikliigil,
toiteelementide sidumine parem ja mõju mullaomaduste parandamiseks tõhusam. Antud
bakalaureusetöö eesmärgiks oli hinnata erinevate vahekultuuride segude biomassi
moodustamise ja toitainete sidumise võimet. Töös analüüsiti 2018. ja 2019. aastal
Põllumajandus- ja Keskkonnainstituudi katsepõllul Eerikal läbiviidud katsete andmeid.
Katses kasvatati üheksat erinevat vahekultuuride segu, mis koostati erinevatest
vahekultuurideks sobivatest taimeliikidest. Katsetulemustest järeldus, et erinevad
vahekultuuride segud on erineva biomassi ja toitainete sidumise võimega. Selgus, et
toitainete sidumine olenes biomassist- suurema biomassi puhul seoti rohkem toitaineid.
Erinevate segude liigilise koosseisu võrdlustest selgus, et vahekultuuride segudesse võiks
suure biomassi moodustamiseks lisada sellised liigid nagu talivikk, kesaredis ja keerispea."
"Toidukao ja jäätmete tekkimise põhjused kalanduse esmatootmise tasandil","2. Magistritööd","2017","Toidukao ja jäätmete tekkimine on globaalse mõõtmega probleem. Seda eelkõige maailma
rahvastiku kasvu või ülemaailmset kasvavat toidunõudlust arvestades, sest maailmas on
palju neid, kes kannatavad igapäevaselt alatoituvust või nälga (iga üheksas ehk kokku
umbes 800 miljonit inimest). Euroopa Liidus visatakse kogu toidutootmise ahela lõikes
igal aastal ära ligi 88 miljonit tonni toitu ja toidujäätmeid, seejuures esmatootmistasandil
erinevates tootmisharudes on toidukadu ligikaudu üheksa miljonit tonni. Eestis on uuritud
toidukao ja jäätmete teket tarbimise tasandil, aga sarnast uuringut kalanduses esmatootmise
tasandil ei ole tehtud. Seega on sarnaselt põhjamaades tehtud uuringule vajalik uurida ka
Eestis, milliste tegevustega kaasneb peamine kadude ja jäätmete teke ning töötada välja
metoodika (lähtuvalt kalandussektori iseärasustest), mis võimaldaks kadude ja jäätmete
ulatuse määramist.
Magistritöö eesmärk on välja selgitada peamised toidukao ja jäätmete tekkepõhjused Eestis
kalanduse esmatootmise tasandil. Lisaks tuuakse töös välja uuringus osalenud kutseliste
kalurite ning kalakasvatajate hinnangutel põhinev toidukao ja jäätmete ulatus erinevates
kalanduse esmatootmise faasides.
Magistritöös kasutatakse kvalitatiivset uurimismeetodit – peronaalküsitlused ning
ankeetküsitlus esmatootjatele. Valitud tootjatega läbi viidud personaalküsitluste
eesmärgiks oli koguda tootjatelt lisainformatsiooni, mis võeti lisaks töös välja toodud
teooriale aluseks ankeetküsitluste koostatamisel kutselistele kaluritele ja kalandusettevõtetele. Andmete kogumiseks kasutati kahte eraldiseisvat ankeetküsitlust –
üks kalakasvatajatele ning teine kutselistele kaluritele.
Peamised töös saavutatud tulemused iseloomustavad toidukao ja jäätmete tekkepõhjuseid,
aga välja on toodud ka toidukao ja jäätmete hinnanguline ulatus ankeedile vastanute põhjal
Eestis kalanduse esmatootmise tasandil. Kalakasvatuste näitel oleneb toidukao ja jäätmete
hulk kasvatatavast liigist ja kala vanusest, aga üldine tendents on, et kõige suuremad kaod
(hinnanguliselt 30-40%) on kalakasvatamise protsessi algusfaasis, kus toimub marja
inkubeerimine ning maimude ja noorkalade kasvatamine. Üle 80% ankeetküsitlusele
vastanud kalakasvatajatest leidis, et väljapüügijärgselt kadusid ei teki. Kutselisel
kalapüügil kujunes ankeedile vastanud kalurite hinnangul keskmiseks vältimatuks
toidukaoks 2,31%.
Töö esimeses peatükis defineeriti ja integreeriti töösse olulised mõisted
(esmatootmistasand, toidukadu, toidujäätmed jne), mille käigus toimus sisuliselt eraldi
analüüs, kus kohandati vastav metoodika toidukao ja jäätmete mõõtmiseks Eestis
kalanduslikul esmatootmistasandil. Seega saab käesolevas magistritöös saavutatud
tulemusi (kadude ja jäätmete olemus ning põhilised tekkepõhjused kutselisel kalapüügil ja
kalakasvatuses) edukalt rakendada toidukao ja jäätmete täpse ulatuse määramiseks. Veelgi
enam, autori hinnangul on käesolev magistritöö väärtuslikuks sisendiks
Maaeluministeeriumi poolt tellitud ning Eesti Maaülikooli majandus- ja sotsiaalinstituudi
poolt teostatavale pikaajalisele (aastatel 2016-2021) uuringule „Toidujäätmete ja
toidukadude teke Eesti põllumajanduses ja kalanduses“."
"Ülevaade merekatastri olemusest","1. Bakalaureusetööd","2016","Reostus, liigne ressursside kasutamine ja muu negatiivne mõju on pannud inimkonna
olukorda, kus vajadus nendele probleemidele lahendus leida, on vältimatu. Süsteem, mille
abil oleks võimalik teostada järevalvet merekeskkonnas toimuva kohta, on üheks oluliseks
võtmeelemendiks. Seetõttu on hakatud välja töötama informatsioonisüsteemi, mis hõlmaks
kogu mereala kohta käivat andmestikku. Lõptutöö peamiseks eesmärgiks on saada
ülevaade, mida merekataster kui sedalaadi süsteem endast kujutab ning millisel moel on
seda praktikas rakendatud. Käesolev bakalaureuse lõputöö on kirjanduspõhine, mille
koostamisel on kasutatud mitmeid teemakohaseid teaduslikke artikleid ja konverentside
aruandeid.
Merekatastri puhul on tegemist süsteemiga, mis võimaldab visualiseerida ruumiliselt
erinevaid õigusi, piiranguid ja kohustusi. Samuti sisaldab see muud vajalikku
andmestikku, mille abil on võimalik teha erinevaid merekeskkonnaga seonduvaid otsuseid.
Sellise süsteemi loomine võib pealtnäha tunduda lihtne, kuid arvestades paljude erinevate
asjaoludega mis oma mõju avaldavad, on tegemist suhteliselt keeruka süsteemiga. Uurides
erinevate riikide püüdlusi paika panna merekatastri konteptsiooni, mille käigus
käsitletakse erinevaid tekkinud probleeme, on see heaks aluseks teiste riikide süsteemide
rajamisele. Lisaks on merekatastri loomist ja arendamist toetanud ka erinevad maamõõduja
katastrialased organisatsioonid.
Sellise süsteemi välja töötamine aitab paremini majandada ja hallata riigile kuuluvaid
merealasid. Samuti hõlbustab selline süsteem merealade planeerimist ning merekeskkonna
hoidmist.
Antud bakalaureuse töö tulemus võiks kaasa aidata merekatastri loomisel Eestis."
"Tihu loodusala kaitsekorralduskava 2014–2023","2. Magistritööd","2013","Tihu loodusala on rahvusvahelise tähtsusega Natura 2000 võrgustiku ala Hiiumaal, mis koosneb kolmest looduskaitselisest objektist. Loodusalal kaitstavad objektid on Tihu looduskaitseala, euroopa naaritsa Vanajõe püsielupaik ja Vanajõe hoiuala.
Käesoleva magistritöö eesmärk on koondada ja analüüsida antud ala kohta olemasolevaid andmeid, tutvustada ala väärtusi ja anda soovitusi väärtuste hoidmiseks. Magistritöö praktiliseks väljundiks on nimetatud alale kaitsekorralduskava koostamine aastateks 2014–2023.
Töö koostamisel tugineti erinevatele seadustele ja määrustele, liikide tegevuskavadele. Vajalikud andmed: elupaigatüüpide inventuurid, Maa-ameti põhikaart, maaüksuste andmed, saadi Keskkonnaametilt. Elustiku ja metsade andmed pärinevad Keskkonnaagentuurilt. Rohkelt saadi teavet erialateadmistega spetsialistidelt ja organisatsioonidelt."
"Klassifitseerimisjärgse pilditöötluse võtete rakendamine keskmise ruumilise lahutusega satelliidi Landsat OLI talvistel piltidel lageraiealade leidmisel","1. Bakalaureusetööd","2019","Satelliidipiltidelt tehtav kaugseire annab võimaluse luua andmestik, mille abil on võimalik
saada ülevaade maa peal toimuvatest muutustest. Lageraie uuendusraiena on satelliidipiltidelt
eristatav majandusliku võtte rakendus.
Bakalaureusetöö eesmärgiks oli 1) luua Lõuna-Eestis asuvast 54 km x 65 km suurusest
uuritavast alast metsakaart, kasutades satelliidipiltide vabavara-andmestikku ja tekkinud
tulemuse korrigeerimiseks vabavaralist kaardiandmestikku ja 2) lageraiealade kaardistamisel
klassifitseerimisjärgse pilditöötluse võtete katsetamine metsaga aladel toimunud suurte
muutuste tuvastamiseks ja kaardistamiseks keskmise ruumilise lahutusega satelliidipiltidelt.
Metsakaardi loomisel kasutati 1.03.2016 Landsat satelliidipilti ja järeltöötlusel Open Street
Map vabavara. Loodud metsakaarti võrreldi Eesti Põhikaardiga. Lageraiealade leidmisel
kasutati kahte talvist satelliidipilti, pildistatud 1. märtsil 2016 ja 28. veebruaril 2018. Nii
metsakaardi kui satelliidipiltide puhul kasutati pärast klassifitseerimisotsuste tegemist
mitmeid pilditöötluse võtteid. Uuritavale alale loodi kolm 10 x 10 km prooviala tulemuste
individuaalseks kontrolliks, milleks kasutati Maa-ameti ortofotosid ja RMK lageraieandmeid.
Tulemused näitasid, et loodud metsakaart sisaldas võrreldes Eesti Põhikaardiga rohkem
„prügi“. Talvistelt satelliidipiltidelt saadud lageraieandmestik kahe pildi pildistamise vahel
sisaldab tõeseid ja vale-positiivseid tulemusi. Vale-positiivsed on mingil põhjusel tekkinud
lageraiealade kujundid, mis tegelikult lageraiealad ei ole. Enamasti tekkisid vale-positiivsed
kujundid metsaservadesse, mida oli näha ka kõigil kolmel proovitükil. Loodud metsakaardilt
on võimalik näha metsasust ja kasutada kaarti lageraiealade määramisel – metsamaskina
andmete saamisel satelliidipiltidelt. Tekkinud vale-positiivsed lageraiealade kujundid
võimaldavad valida järeltöötluse otsuseid, mille tulemusena väheneb vale-positiivsete
andmete hulk andmestikes.
Klassifitseerimisjärgse pilditöötluse võtted, milleks olid pindalapiirangute kasutamine,
proovialadel kujundite individuaalne käsitlemine, puhvervööndite loomine, on vaid osa
klassifitseerimisjärgsetest pilditöötlusvõtetest, mida saab rakendada. Seda tüüpi kaugseire puhul on soovitatav kasutada pindalapiiranguid ja puhvervööndite loomist ja seejärel tekitada
proovialad, mille töötlemine annab võimaluse saada tagasisidet eelnevatele
järeltöötlusvõtetele ja selle tulemusena neid korrigeerida."
"Turbakomposiidist täiselutsükli haljastus- ja istutusplokkide arendamine","Uuringute aruanded","2019","Kokkuvõttes loeme projekt väga edukaks. Loodud on uudne ja unikaalne materjal,
mida on võimalik rakendada erinevates valdkondades.
Materjali kasutuselevõtmine toob endaga kaasa:
 oluline tööviljakuse suurenemine seni palju käsitsitööd vajavatel istutus- ja
haljastustöödel
 paljude taimekasvatuslike tööde täielik mehhaniseerimine ja
automatiseerimine
 tehnoloogia piiramatud ekspordivõimalused
 kohaliku tooraine (turba) väärindamine ja lisandväärtuse loomine
 ohtlike tootmisjääkide (põlevkivituhk) kasutamine
 jääkidevaba tehnoloogia
 süsihappegaasi emissiooni vähendamine
 valdkonnaülese kompetentsuse oluline areng
Projektis lahendati edukalt materjalitehnoloogilised küsimused. Samas suurenes
tööde maht oluliselt võrreldes planeeritud; katsetusi viidi läbi rohkem kui 180
komposiidiga; teostatud taimekatsete arve ületas 1500. Peaaegu kõigi kasutatud
taimeliikidega saavutati positiivsed tulemused.
Kahjuks tuli projekti käigus seoses ümberkorraldustega Eesti Energia töös üle minna
tolmpõletustuhalt keevkihituhale, mis suurendas oluliselt läbiviidud eksperimentide
arvu. Ka ei võimaldanus avarii Auvere elektrijaamas piisava koguse värske tuha
hankimis; seisnud tuha omadused on tänu reaktsioonidele õhus leiduva vee ja
süsihappegaasiga oluliselt halvenenud.
Töö vastu on tuntud huvi mitmel pool ja oleme seda ka võimaluste piires tutvustanud.
Kindlasti on kavas uuringute jätkamine ning saadud tulemuste
kommertsialiseerimine koostöös erinevate ettevõtetega."
"AS Rait Tartu Puiduterminali koormuse analüüs","1. Bakalaureusetööd","2019","Järgnevas lõputöös on analüüsitud AS Rait Tartu Puiduterminali töökoormust,
käsitledes igat tööprotsessi eraldi. Teemavalik tulenes autori isiklikust huvist Tartu
puiduterminali lao koormuse vastu. Soov oli saada teada, kui suur on olnud muutus
töökoormuses ja uurida, mis neid muutusi on põhjustanud. Lisaks teada saada, mida on
see ettevõtte laotöös muutnud ja kuidas oleks võimalik töökoormuse kasvuga ettevõttes
toime tulla. Töö on koostatud analüüsides AS Rait Tartu Puiduterminali laojuhataja
kogutud andmeid aastatest 2014-2018.
Töö koosneb neljast suuremast osast - esimeses kirjeldatakse ettevõtet ja tööprotsesse
Tartu Puiduterminalis. Teises osas kirjeldatakse töö metoodikat ja kasutatud materjale.
Kolmandas osas analüüsitakse ja tuuakse välja muutused töökoormuses. Töö neljandas
osas leitakse põhjused miks on töökoormus muutunud ja kuidas töökoormuse kasv on
mõjutanud ja muutnud igapäevast laotööd. Lisaks tuuakse välja ettepanekud tagamaks
lao jätkusuutlikus. Töö viimases osas prognoositakse laokoormust aastaks 2020.
Töö eesmärk on leida töökoormuse arvuline muutus, põhjused selleks ja ettepanekud,
kuidas ettevõttel oleks parem töökoormuse kasvuga toime tulla. Tööd saavad kasutada
laondusega tegelevad ettevõtted informatsiooni kogumiseks ja uute lahenduste
leidmiseks laotöös."
"Ohustatud orhidee roheka õõskeele reproduktsioonivõime ning idandamine in vitro","1. Bakalaureusetööd","2014","Käpalised on üks suurimaid ja ohustatumaid sugukondi maailmas. Antud töös valiti uurimiseks rohekas õõskeel, millel on Eestis kõrge looduskaitseline väärtus. Töö eesmärgiks on selgitada välja roheka õõskeele reproduktsioonivõime kahes Eestis säilinud populatsioonis ja teha kindlaks sobivaim sööde tema idandamiseks in vitro. 					Töös kasutatavad seemneproovid koguti kahest säilinud populatsioonist: Keemu ja Haavakannu. Õõskeele reproduktsioonivõimet hinnatakse tema viljumise protsendi, seemnete arvu kupras, normaalsete seemnete osakaalu kupras, aktiivsete seemnete osakaalu ja asümbiontse idanevuse in vito kaudu. Sobivaima söötme leidmiseks kasutatakse 8 võimalikult erineva keemilise koostisega söödet. 								Uurimuses leiti, et viljumise protsent kupras, seemnete arv kupras ja normaalsete seemnete arv kupras on hinnanguliselt heal tasemel jätkusuutlikuks populatsioonide taastootmiseks. Sarnaselt varasemate uurimustega leiti, et karjatamine ja niitmine õõskeele kasvukohal soodustab liigi reproduktsioonivõimet.							Roheka õõskeele idandamiseks leiti kaks sobivat söödet: BM2 ja ½ OSS+CO. BM2 sisaldab kasvuregulaatorit 6-bensüülaminopuriini, mis soodustab rakkude jagunemist ja glutamiini, mis on aminohapete eelane ning osaleb lämmastikühndite sünteesis. Kookospiimal, mida lisati söötmele ½ OSS+CO, on sarnane mõju 6-bensüülaminopuriiniga, lisaks soodustab ta kudede moodustumist. Samas oleks mõlema söötme paremaks muutmiseks tarvilik teha lisa katseid, täpsustamaks toitainet konsentratsioone."
"Piima progesteroonisisalduse määramise lateraalse voolu testi ja immunoensümaatilise meetodi võrdlus lehmade innatunnuste kinnitamiseks ja mittetiinuse diagnoosimiseks","2. Magistritööd","2015","Antud töö eesmärgiks oli hinnata piima progesteroonisisalduse määramise lateraalse voolu
testi (ribatesti - LFT) täpsust innatunnuste kinnitamiseks seemenduspäeval ja mittetiinete
lehmade diagnoosimisks 19, 21 ja 24 seemendusjärgsel päeval ja võrrelda tulemusi
immunoensümaatilise (EIA) meetodiga saadud tulemustega. Töös kasutatud ribatest on
väljatöötatud Suurbritannias Ridgeway Science’i poolt, (turustaja Hrimacom Ltd, Bulgaaria).
Piimaproovid koguti 70 lehmalt seemenduspäeval ja 64 lehmalt 19, 21 ja 24 seemendusjärgsel
päeval ning analüüsiti ribatesti ja EIA meetodiga). Tiinus diagnoositi rektaalsel palpatsioonil.
Mediaan väärtused ribatesti värvusklassidel: testjoon oli tumedam kui kontrolljoon, testjoon
oli võrdne kontrolljoonega, testjoon oli heledam kui kontrolljoon, testjoont ei olnud näha olid
vastavalt 0,69; 5,77; 17,08 ja 23,31 ng/ml. Ribatesti värvusklasside mediaanid erinesid
üksteisest (p<0,05) näidates, et ribatest oli võimeline eristama progesterooni
kontsentratsioone vastavalt eeltoodud värvusklassidele. Ribatesti optimaalsed
klassifitseerumiskriteeriumid eristamaks „madalat“ ja „kõrget“ piima progesteroonisisaldust
sõltusid proovide klassifitseerimise värvusklassidest. Kui testjoone värvus „tumedam“ kui
kontrolljoon klassifitseeriti „madalaks“, siis saadi ROC-kõverate analüüsil optimaalseks
klassifitseerimise kriteeriumiks 2,3 ng/ml. Kui testjoone värvus „tumedam“ või „võrdne“
kontrolljoonega klassifitseeriti „madalaks“, oli optimaalne klassifitseerimise kriteerium 6,9
ng/ml. Kõige täpsem tulemus saadi siis kui testjoon „tumedam“ kui
kontrolljoonklassifitseeriti „madalaks“ ja testjoon „heledam“ kui kontrolljoon klassifitseeriti
„kõrgeks“ ning ribatesti sensitiivsus ja spetsiifilisus piimaproovide „madalaks“ ja „kõrgeks“
klassifitseerimisel oli, vastavalt 98,6 ja 98,2%. Ribatesti testjoone värvus „võrdne“
kontrolljoonega andis võrreldes EIA-ga ebausaldusväärse piima progesterooni
kontsentratsiooni määra. Seemenduspäeval kogutud 70 piimaproovist klassifitseeris ribatest
kaks proovi „kõrgeks“ ja EIA klassifitseeris seemenduspäeval kogutud piimaproovidest kolm 
proovi „kõrgeks“ (P4>5 ng/ml). Ribatesti täpsus oli 69/70=98,6%. ROC-kõverate analüüs
näitas, et nii ribatesti kui ka EIA korral sõltus mittetiinestumise diagnoosimise täpsus
piimaproovi võtmise ajast, olles kõige täpsem 24 seemendusjärgsel päeval. Kui ribatestiga
määratud piimaproov andis tesjoonest „tumedama“ värvuse, siis mittetiinestumise
diagnoosimisel 19, 21 ja 24 seemendujärgsetel päevadel oli testi spetsiifilisus kõigil
proovivõtmise päevadel 100% ning sensitiivsus, vastavalt 40,0%, 67,5% ja 75%.
Saavutamaks mittetiinuse diagnoosimisel 100% spetsiifilisust, oli EIA meetodi optimaalne
piima progesteroonisisalduse kriteerium 4,5 ng/ml. EIA mittetiinuse diagnoosi sensitiivsus 19,
21 ja 24 seemendusjärgsetel päevadel võetud piimaproovidest oli, vastavalt 57,5%, 77,5% ja
85,0%. Saadud tulemused näitavad, et ribatest oli piisavalt usaldusväärne hindamaks piima
progesterooni kontsentratsioone seemenduspäeval luteaalfaasis seemenduste vältimiseks ja 24
seemendusjärgsel päeval mittetiinestunud lehmade leidmiseks."
"Tudulinna soo ammendatud turbatootmisala rekultiveerimine","2. Magistritööd","2013","Magistritöö eesmärgiks oli välja töötada korrastamise tehnoloogia Tudulinna ammendatud soo rekultiveerimiseks.
Eesmärgi saavutamiseks tutvuti antud ala kohta käiva olemasoleva materjaliga ning tehti välitöid. Välitööde käigus uuriti ammendunud sooalal olevat taimestikku, tehti topogeodeetilisi mõõdistustöid, võeti turbaproove, määrati turbalasundi paksus ja analüüsiti rekonstrueerimist vajavat kuivendusvõrku. Taimkatte uurimise käigus võeti proovitükid, mille eesmärgiks oli hinnata alal kasvava taimestiku hetkeolukorda ning selle põhjal otsustada kuidas käituda edasi.
Välitööde põhjal käsitleti alale tehtavaid projektlahendusi. Kasutatavateks korrastamise meetoditeks, mida analüüsiti, olid metsastamine ja taastamine sooks. Metsastamise puhul oli vajalik ära juhtida liigniiskus, rekonstrueerides alal olevad kraavid ja eesvoolud. Samuti oli oluline õige väetamine ja turbakihi läbikündmine, et oleks tagatud parem taimekasv. Sooks taastamise puhul tuli teha vastupidist. Rabataimede kasvu taastamiseks oli vaja alal tõsta veetaset, sulgedes alal olevad kraavid tõkketammidega."
"Termoplastide vaakumvormimise seade","Rakenduskõrgharidusõppe lõputööd","2016","Antud lõputöö eesmärgiks on disainida ja konstrueerida seade termoplastide vormimiseks vaakumiga,
mis võimaldaks vormida suurema formaadiga detaile, kui turul leiduvad alternatiivid.
Seadme konstrueerimisel tekkinud probleemide analüüsimise ja paranduste tegemise läbi on võimalik
seade efektiivselt tööle saada.
Lõputöö sisaldab infot kogu konstrueerimisprotsessi kohta ja ka kasutatud materjalide kohta, samuti
sisaldab vajalikke arvutusi ja katseid, lisaks kirjanduslikest allikatest pärinevale infole.
Antud diplomitöö tulemusena on võimalik koostada seade, mis suudab teha praktilist tööd."
"Õlleraba koostise uurimine ühe Eesti väikeettevõtte näitel","1. Bakalaureusetööd","2021","Õlleraba on peamine pruulimise jääkaine. Viimase aastakümne jooksul hakkati seda nimetama õllepruulimise väärtuslikuks kõrvalproduktiks, sest oma keemilise koostise poolest suudab õlleraba konkureerida mõne muu teraviljaga. Peamine valdkond, kus õlleraba kasutatakse, on loomakasvatus. Õlleraba on väärtuslik ja odav söödalisand. Tänu õlleraba sisaldusele söödas võtavad loomad kehakaalu kiiremini juurde, lehmade piimajõud kasvab, samuti paraneb ka liha kvaliteet. Viimasel ajal aga otsitakse võimalusi kasutada seda ka inimtoiduks. Hea keemilise koostise tõttu saab õlleraba kasutada jahutoodete, lihatoodete tootmiseks, rikastades seeläbi lõpptoote toiteväärtust. Käesoleva bakalaureusetöö ülesandeks oli kirjeldada lühidalt õlle tootmistehnoloogiat; uurida selle protsessi jooksul tekkiva õlleraba keemilist koostist; võrrelda õlleraba sarnaste toodetega, nagu nisujahu, oder ja granola ning kirjeldada ka õlleraba kasutusvõimalisi. Töö eesmärgiks oli uurida ühes Eesti väikeettevõttes tekkiva õlleraba keemiline koostis ning pakkuda välja, millised tegurid võivad mõjutada õlleraba koostisese näitajaid. Katsematerjalina kasutati ühe Eesti väikeettevõtte poolt saadud õlleraba. Sellest analüüsiti niiskusesildust (nii toor- kui ka kuivatutud õllerabas), valkude, rasva , süsivesikute ning mõnede mineraalainete sisaldust. Tulemused näitasid, et kuivatatud õlleraba niiskusesisaldus sõltub suurel määral kuivatusmeetodist. Keskmised õlleraba keemilised näitajad olid sarnased kirjanduses toodud andmetega. Õlleraba keemiline koostis sõltub konkreetse pruulikorra jaoks kasutatud linnaste vahekorrast. Süsivesikutesisaldus sõltub ka õlle valmistamise koostisosadest ja õlle tüübist. Katses leiti, et kõrgeim suhkrutesisaldus oli proovides, mis võeti pärast tumeda õlle valmistamist. Proovides, mille koostis sisaldas palju otra, valke oli rohkem kui teistes samasugustes proovides. Kõrgeim kiudainesisaldus oli õlleraba proovis, kus odrasisaldus oli 100%."
"Pedja jõe sängi tervendamine ja selle rajatiste rekonstrueerimine Jõgeva aleviku piires","2. Magistritööd","2016","Jõgede ökoloogilise seisundi parandamine on oluline nii vee-elustiku kui sotsiaalsest
aspektist. Jõgeva alevikus paikneva hüdrosõlme hetkeolukord pole rahuldav, kuna rajatised
on amortiseerunud, puudub läbipääs kaladele ning inimasustusega piiratud veekogu
rekreatiivne potentsiaal on kasutamata.
Antud magistritöö eesmärk on pakkuda välja terviklik projektlahendus Jõgeva hüdrosõlme
kohta, mis tagab hüdrorajatistest takistusteta ja ohutu Pedja jõe maksimumvooluhulkade
läbilaske, ning millest juhindudes tervendatakse jõe sängi ning saavutatakse seeläbi Jõgeva
paisjärve ja harujõe parem esteetiline seisund.
Pika rea (1925-2014) põhjal tehtud hüdroloogilised arvutused ja nende põhjal
olemasolevate rajatiste läbilaskevõime leidmine näitas, et 1% ületustõenäosusega
maksimumvooluhulgast (129 m3
/s) ligikaudu 1/3 ei mahu läbi hüdrosõlme. Harujõe
eriprofiilülevoolu lävi on liiga kõrge. Truubid on liiga väikse läbimõõduga, mis on
põhjustanud mitmel aastal üleujutusi.
Lahendusena on ette nähtud peaharu paisu jäämurdjate ja ülevooluläve lammutus
läbivooluava suurendamiseks. Uueks ülevooluks jääb lailäviülevool, millel veetaset
reguleeritakse kilpvarjadega. Kalapääsu tüübiks on valitud kalaramp, mis rajatakse peaharu
pais-regulaatori vasakpoolsesse avasse. Harujõele on ette nähtud kaks silda, ülevooluläve
alandamine, kaks kivikärestikku ja kaldapuistu korrastamine."
"Gumistari mõju kartuli (Solanum Tuberosum L.) sordile ‘Ants’","1. Bakalaureusetööd","2013","Kartul on maailmas üks tähtsamaid ja kasvatatavamaid kultuure. Elanikkonna
kartulivajaduste rahuldamiseks on vaja kasutada õigeid agrotehnilisi võtteid, mille abil kasvatada
kvaliteetne saak ning tagada kartuli kaubandusliku välimuse ja toiteväärtuse säilimine kogu
tarbimisperioodi jooksul. Olulisel kohal on selliste sortide kasvatamine, millised on võimelised
andma kvaliteetse saagi võimalikult varakult. Lisaks reaalselt saadavale toodangule on kartulil
külvikorras tähtis osa – ta on sobiv eelvili kõigile teistele kultuuridele, olles heade
kasvatusvõtete puhul oluline mullaviljakust suurendav ning umbrohtumust vähendav kultuur.
Pärast esimest maailmasõda oli Eesti kartuli tootmises inimese kohta esimesel kohal
maailmas. Koos Eesti Vabariigi taassünniga hakkas aga turg ahenema ja koos sellega vähenes ka
kartuli kasvupind kaheksa protsendini. Vähenevate kasvupindade tõttu tuleks leida võimalusi
suurendada saaki pinnaühiku kohta ja kuna tänapäeva tarbijad on üha enam orienteeritud
maheproduktidele, paistab Gumistar olevat vastus mõlemale probleemile. Käesolev töö loob
objektiivse pildi humiinpreparaat Gumistari mõjust kartulisordile ’Ants’.
Antud uurimustöö eesmärgiks on välja selgitada: leida sobivaim humiinpreparaadi norm
kartulisordi ‘Ants’ kasvatamiseks; uurida kuidas mõjutab humiinpreparaat mugulate
põhielementide (N, P, K, Ca, Mg) sisaldust; uurida saagi struktuuri elementide kujunemist
sõltuvalt humiinpreparaadi erinevate normide kasutamisest.
Katsel saadud andmed on statistiliselt läbitöödeldud programmiga Statistica 11, kasutades
ANOVA, Fisher LSD testi. Antud uurimuses käsitletakse lõppsaagi tulemusi, mis võeti 31.
august igalt katselapilt (kokku 36 proovi) 15 järjestikku kasvavat taime.
Antud aasta (2012) katse põhjal on püstitatud hüpotees ümber lükatud kuna seemnekartuli
mahapanekueelne humiinpreparaadi ‘Gumistar’ kasutamine ei tõstnud statistiliselt usutavalt
mugualasaaki ja ei parandanud oluliselt kvaliteeti. Põhjalike statistiliste tulemuste saamiseks
humiinpreparaat ‘Gumistari’ mõjust kartuli sordile ‘Ants’ tuleb veel katseid teha kuna valim on
hetkel veel liialt väike (kaks aastat). Tõenäoliselt oli peamiseks preparaadi mõju pidurdajaks
sademeterohke maikuu II ja III dekaad ning ka suvi, mis pärssis humiinpreparaadi mõju
kartulisaagile."
"Hobusõnniku potentsiaal biokütusena","1. Bakalaureusetööd","2015","Käesolevas bakalaureusetöös anti ülevaade hobuturismi olemusest, selle trendidest Euroopas
ja hetkeseisust Eestis. Tutvustati hobuste pidamise viise ja sellega kaasneva kõrvaltoote,
sõnniku, käsitlemise seadusandlust ja võimalusi. Puudutati bioenergia tootmise kasulikkuse
teemat ja keskkonnamõjude negatiivseid pooli.
Uurimusküsimustiku ankeedile vastasid 35 hobusepidajat. Levinum pidamise põhjus oli enda
ja pere jaoks. Tulevikus 11 hobusepidajat plaanib hobuseid juurde võtta. Ankeedist selgus, et
enamusel sõnniku käitlemisega ning hoiustamisega probleeme ei olnud. Sõnniku ja allapanu
alternatiivse kasutuse kohta tundsid huvi 11 inimest.
Mõõtmiste tulemusel selgus, et sõnnik ja tallis kasutusel olev allapanu määrab ära, kas sellest
tasub toota bioenergiat või mitte. Saepuru ja sõnniku allapanu kütteväärtus (13,61 MJ/kg) oli
kõige kõrgem ja madalama tulemuse andis põhu ja sõnniku proov (7,62 MJ/kg).

Väide, et Eestis on hobusõnniku käsitlemisega probleeme, lükati ümber. Hobuste pidamisest
tekkinud kõrvalsaadus, sõnnik ja allapanu, leiab kasutuse põldudel väetisena. Hüpotees, et
hobusõnnikul on potentsiaali bioenergiana ei pea samuti paika, kuna saadud kütteväärtus oli 
liiga madal.
Antakse ülevaade uurimistöö eesmärkidest, probleemidest, uurimismeetoditest, olulisematest
tulemustest ning nende rakendusalast. Samuti esitatakse olulised faktid, arvandmed ja seosed."
"Kasvukeskkonna ja laasimise mõju maarjakase (Betula pendula var. carelica) kloonitaimede juurdekasvule kuivendatud mineraal- ja turvasmuldade","2. Magistritööd","2014","Uurimistöö viidi läbi 2008. aastal kuivendatud põllumaale rajatud maarjakasekultuuris 
(Betula pendula var. carelica) Harjumaal Padise vallas Kõmmaste külas. Kultuur 
koosneb kahest osast: vana osa, kuhu on istutatud 2-aastaseid meristeemtaimi ja noor 
osa, mis on rajatud sama-aastaste kloonidega. 
Magistritöö eesmärgiks on analüüsida maarjakasekultuuris olevate puude 
takseertunnuseid, väljalangevust, iseloomulike tunnuste avaldumist, istutusmaterjali 
vanuse ja kasvutingimuste mõju puudele ning laasimise mõju fotosünteesiaktiivsusele. 
Saadud tulemuste põhjal antakse soovitusi maarjakase kultuuri rajamiseks ning 
majandamiseks sarnastes tingimustes. 
Magistritöö käigus viidi läbi kordusmõõtmised pea 3000 istutuskohal, kus mõõdeti 
üksikpuude juurekaela- ja rinnasdiameeter, puu kõrgus ning viimase aasta kõrguse 
juurdekasv. Samuti mõõdeti lähtekivimi sügavus ning kümnel mudelpuul fotosünteesi 
aktiivsust iseloomustavad parameetrid, mudellehtede mõõtmed ning õhulõhede tihedus. 
Töö hüpoteesiks seati väide, et maarjakase kasvu enim mõjutavaks teguriks on 
mullastik, millel puu kasvab. 
Uurimuses ilmnes, et maarjakaskede mõõtmed on mullaliikide lõikes statistiliselt 
erinevad. Seisuga 2013 aasta sügis olid noore osa maarjakased õhukesel 
madalsoomullal rähksel gleimullal kasvavate puudega võrreldes kõrgemad (vastavalt 
3,81±0,01 ja 3,35±0,01 m) ning juurekaeladiameetri juurest jämedamad (6,27±0,04 ja 
4,83±0,03 cm). Väljalangevus õhukesel madalsoomullal oli suurem (36%) kui rähksel 
gleimullal (25%). Tunnuseid esines peaaegu kõigil uuritud puudel, enim oli neid 
õhukesel madalsoomullal. Vanas osas esinevast viiest mullast (leosunud gleimuld, 
rähkne gleimuld, õhuke madalsoomuld, koreserikas rähkne gleimuld ning küllastunud 
turvastunud gleimuld) olid puude kõrgused parimad kolmandal ning viiendal mullal 
(vastavalt 3,85±0,03 ja 3,83±0,05 m), sama oli juurekaeladiameetriga (6,02±0,09 ja 
5,80±0,12 cm). Väljalangevus oli suurim leostunud gleimullal ning õhukesel 
madalsoomullal. Tunnuste esinemise koha pealt oli enim paksendeid õhukesel 
madalsoomullal ja küllastunud turvastunud mullal kasvavatel puudel (100%), vähim oli 
tunnuseid leostunud gleimullal (72,2%) ning koreserikkal rähksel gleimullal (91,9%) 
kasvavatel puudel. 
Magistritöö põhjal võib väita, et uuritavatest mullaliikidest on parimad kasvutingimused 
õhukesel madalsoomullal ning küllastunud turvastunud gleimullal. Autor soovitab 
hoiduda kultuuri rajamisest leostunud gleimullale kuna seal on maarjakaskede kasv 
tagasihoidlik ning esineb suur väljalangevus, mis on tingitud õhukesest 
huumushorisondist. Istutusmaterjali valikul tuleks eelistada pigem vanemaid taimi kuna 
noored puud võivad pärast istutust kergesti hukkuda."
"Kasemahla kogumistehnoloogia","1. Bakalaureusetööd","2014","Bakalaureusetöö teema on tekkinud Eesti Maaülikooli toiduteaduse ja toiduainete tehnoloogia 
osakonna initsiatiivil ja ettepanekul. Tegemist on tootearenduse esimese etapi ehk 
eeluuringuga. Väärtusliku kasemahla kasutamine on viimasel kümnendil järjest suurenenud, 
kuid selle kogumistehnoloogia on maha jäänud. Antud uurimistöö eesmärgiks on tutvuda 
olemasolevate tehnoloogiatega ja leida parim tehniline ja tehnoloogiline lahendus kasemahla 
kogumiseks. Tehtud on patendiuuring ning 8 huvitavamat patenti on kirjeldatud ja võrreldud. 
Patendiuuring põhines andmebaasil Espacenet. Patenti põhjal on geereeritud uusi ideid ja 
võimalikest uutest lahendustest on tehtud illustratsioonid. 
Lisaks on tehtud mõned joonised, et teha illustratsioone arusaadavamaks.
Üks võimalus, kuidas kasemahla tööstuslikult koguda on ära kasutada raiesmikule jäänud 
kasekände. See võimaldab vältida elusate puude vigastamist ja samas võib tootlikkus olla 
suurem. Teine võimalus on kasutada nõel-tüüpi tilasid, mis on paigaldatud võru või vöö 
külge. Vöö peaks olema paigaldatav kõikidele puudele ja peaks olema vastupidav.
Loodetavasti aitab antud eeluuring ning sellest tulenevad tehnilised ja tehnoloogilised 
soovitused jätkata tootearendusega."
"Liimpuidu käsipressi projekt","1. Bakalaureusetööd","2014","Käesoleva bakalaureusetöö eesmärgi tulemusel projekteeriti mehaaniline käsipress, millega on võimalik pressida kuni 1200 mm pikkuseid, 600 mm laiuseid ja 25 mm paksuseid liimpuitkilpe, millest saab valmistada trepiastmeid. Sellest lähtudes võib teha järgmised kokkuvõtted, järeldused ja soovitused. 

1. Liimpuidul on ristlõike suurem elastsus ja väiksemad temperatuuri ja niiskuse deformatsioonid võrreldes naturaalse puiduga. 
2. Pritskruvi on kõige odavam tööriist pressimiseks, kuid sellega ei saavuta mehaanilise käsipressi tootlikkust. 
3. Pilude vältimiseks ja ühtlase paksusega liimivuugi saavutamiseks peab press tagama vajaliku surve, mis antud töö puhul on 0,5 N/mm2 kohta. 
4. Liimitavate puitdetailide niiskus ei tohi olla erinev, sest see tekitab mahukahanemise pingeid vuugis. 
5. Liimitavad detailid peab paigutama nii, et aastarõngad oleks vahelduva suunaga. 
6. Pressimiseks kuluva aja määramisel tuleb arvestada puidu tugevust, liimi omadusi ja temperatuuri. 
7. Jaotatud jõu saavutamiseks peab survekruvi alustala läbipaine olema minimaalne. 
8. Survekruvi alustalaks sai valitud I-tala tema mõõtmete, inertsimomendi ja jooksva meetri massi tõttu. 
9. Survekruvi keerme profiiliks valiti trapetskeere Tr 36 • 10. 
10. Pressi raam valmistatakse 70 • 70 • 5 mm nelikanttorust. Raami osa, mis toetab laudu eest ja tagant on valmistatud 40 • 40 • 5 mm nelikanttorust. 
11. Laudade mugavamaks asetamiseks pressile on raami osa kuhu lauad asetatakse põranda suhtes 45 kraadise nurga all. 
12. Pressitavad lauad peaksid olema võimalikult sarnase ristlõikega vältimaks puidu deformatsioone. 
13. Pressimise kiiremaks ja mugavamaks muutmisel tuleks survekruvi asendada silindriga. 

See töö annab ettekujutuse liimpuidust ja selle valmistamisest. Töös tehtud tugevusarvutuste põhjal on võimalik valida endale sobilike mõõtmetega pressi raami ja survekruvi alustala materjali profiil. Antud töö loogiliseks jätkuks oleks pressi automatiseerimine. See eeldab jõukruvist loobumist ja silindrite kasutusele võtmist."
"APJ freespingi makroprogrammeerimine","2. Magistritööd","2019","Arvprogrammjuhtimisega (lüh APJ) freespingi töö automatiseerimise vältimatuks osaks on
makroprogrammeerimine, mistõttu on see vajalik oskus tänapäevases tootvas tööstuses.
Töö eesmärgiks on luua APJ freespingi makroprogrammeerimise õppevahend, mis
täiustaks olemasolevaid õppeaineid. Töö sisaldab makroprogrammeerimise teoreetilist ja
praktilist osa. Viimases pakutakse välja viis erinevat ülesannet koos autoripoolsete APJ
freespingis toimivate lahendustega. Lisaks on kirjeldatud makrode õppimiseks vajalikke
tarkvarasid. Töö käigus esinenud probleemide põhjal on välja toodud autori soovitused
makroprogrammeerimisega alustamiseks."
"Skeleti-lihaskonna vaevuste levimus Eestis 2016–2018 töötervishoiuteenistuse  andmebaasi näitel","2. Magistritööd","2020","Uuringu eesmärgiks oli analüüsida Eesti töötajate skeleti-lihasvaevuste (SLV) seoseid individuaalsete ja tööga seotud teguritega töötervishoiuteenistuse andmebaasi näitel. Meetod. Andmed koguti perioodil 2016–2018 aastal töötervishoiu tervisekontrolli läbinud töötajate kohta, mis hõlmas kokku 1300 inimest (0,2% Eesti tööealisest elanikkonnast). Koguti järgmised andmed: vanus, sugu, amet, tegevusvaldkond, kehamassiindeks (KMI), suitsetamine, töö ohutegurid, skeleti-lihasvaevused (SLV), spordiga tegelemine, tervisekontrolli aeg, regionaalne piirkond. SLV levimust analüüsiti seoses individuaalsete ja tööga seotud teguritega.
Tulemused. Uuringugrupist (n= 1300) olid 48% naised ja 52% mehed. Uuritavate vanus oli 18–78 aastat (keskmine 42,3±12,7 aastat; mehed 41,1±12,7 ja naised 43,8±12,6 aastat). KMI gruppide analüüs näitas, et alakaalus oli 2,3%, normaalkaalus 41,7%, ülekaalus 32,9% ning rasvunud kategooriates oli kokku 23% uuritavatest. Aastatel 2016–2018 suurenes eelkõige randme/labakäe kaebustega töötajate arv (p= 0,05). Kõige sagedamini olid tööga seotud ohuteguriteks sundasend (81%), kuvar/silmade pinge (64%) ja psühho-emotsionaalne pinge (51%). Kõige enam esinevad SLV-d alaselja (14,9%), kaela-õlavöötme (12,5%) ja pea piirkonnas (3,8%). Statistiliselt olulised erinevused SLV levimuses on nii vanuse kui sooga seotud. Keskealistel töötajatel (40–59 a.) esineb oluliselt rohkem (p< 0,05) kogu alajäseme, põlvede ja randme/labakäe kaebusi võrreldes noorema vanusegrupi (18–39 a.) ja vanema vanusegrupiga (60–78 a.). Naistel esineb meestest oluliselt rohkem kaebusi pea, kaela-õlavöötme, kogu alajäseme ja randme/labakäe piirkonnas (p= 0,05−0,0001). SLV levimuses on statistiliselt olulised erinevused ka KMI gruppide vahel. Rasvumise I astmega töötajatel (KMI väärtusega 30,0−34,9 kg/m-2 ) esineb oluliselt rohkem kogu alajäseme kaebusi ning randme/labakäe kaebusi, võrreldes teiste KMI gruppide näitajatega (p< 0,05). Töö ohutegurite ja SLV vahel olid nõrgad seosed, neist olulisemad olid sundliigutuste/korduvliigutuste ja kogu alajäseme kaebuste vahel ning kuvariga töö ja kaela-õlavöötme piirkonna kaebuste vahel (r< 0,099, p< 0,001).
Järeldused. Töötajate SLV levimus on seotud nii individuaalsete kui tööga seotud teguritega."
"Linnade mõju	jõgede füüsikalis-keemilisele	seisundile	viies	Eesti	linnas","2. Magistritööd","2017","Meie siseveekogudel on oluline tähtsus kalanduse, veevarustuse, reovee äravoolu,
rekreatsiooni ja paiguti ka liikluse seisukohalt, ka looduse ilmestamisel ja kohaliku kliima
kujunemisel. Linnad ja inimtegevus mõjutavad jõgesid. Üha kasvav tööstus toob kaasa
reovee hulga suurenemise. Eesti jõgede saastekoormus tuleneb nii punkt- kui ka
hajukoormusest.
Töös on püstitatud hüpotees “linn mõjutab jõe ökoloogilist seisundit negatiivses suunas”.
Magistritöös antakse ülevaade Eesti jõgede ökoloogilisest seisundist ja uuritakse viie Eesti
linna näitel, kuidas linn mõjutab neid läbivate jõgede füüsikalis-keemilist kvaliteeti 1992-
2015.aastatel. Analüüsitakse Räpinas Võhandu jõge, Tartus Emajõge, Keilas Keila jõge,
Kundas Kunda jõge ja Tallinnas Pirita jõge.
Jõgede seireandmeid töödeldi statistiliste meetoditega. Vaadeldavateks karakteristikuteks
on vastavalt Keskkonnaministri määrusele nr 44 määratud vooluveekogumi ökoloogilise
seisundi määramiseks füüsikalisi-keemilisi kvaliteedinäitajaid (pH, lahustunud hapniku
küllastusprotsent, biokeemiline hapnikutarve, ammooniumioonide sisaldus,
üldlämmastiku- ja üldfosforisisaldus). Vaid Emajõe ja Keila puhul on olemas seireandmed
enne ja pärast linna, mis võimaldas andmeid analüüsida ka Mann-Whitney meetodiga.
Emajões erinesid lahustunud hapniku protsent, pH, ammooniumioonide ja üldfosfori
kontsentratsioonid. Kaks esimest näitajat olid kõrgemad Kvissentali jõelõigus ning
orgaaniline reostus oli suurem jões pärast linna. Allpool Tartu linna Kavastu lõigus on vee
seisund alates 1996.a paranenud. Mann-Whitney test näitas Keila jões statistiliselt olulisi
erinevusi ammooniumiooni ja üldfosfori kontsentratsioonide osas. Mõlemad näitajad olid
kõrgemad Keila linnast allavoolu jõe suudme-eelses lõigus. Seega vesi on rohkem
reostunud pärast linna. On näha, et enne linna esineb head ja väga head ökoloogilist
seisundit rohkem kui pärast linna. Pirita, Kunda ja Võhandu jõgede puhul tehakse seiret
vaid ühest kohast. Seega pole võrreldavaid andmeid enne ja pärast linna. Jõed on valdavalt
heas ja väga heas seisundiklassis.
Püstitatud hüpotees leidis kinnituse."
"Büroohoone arendamine ja haldamine Pronksi 12, Tallinn","2. Magistritööd","2017","Büroopindade nõudlus ja pakkumus on suurenenud võrreldes majanduslanguse aegse
olukorraga. Teema on vägagi aktuaalne, kuna Tallinna linnapildis on üha enam näha
kõrgumas uusi büroohooneid, mida ehitatakse erasektori poolt ning ka avaliku sektori
tellimusel. Olen antud teema valinud, kuna ise puutun igapäevaselt kokku büroopindade
arendamisega avalikus sektoris, töötades Riigi Kinnisvara ASis kinnisvara arenduste
projektijuhina.
Magistritöö eesmärgiks on võrrelda kinnisvara korrashoiu kulusid Pronksi 12 hoonel enne
ja pärast rekonstrueerimist ning rendihinda turul pakutavate büroopindade
rendihindadega. Uurimistöös soovitakse leida vastus küsimusele, kas hoone
rekonstrueerimine mõjutas oluliselt kinnisvara korrashoiu kulusid.
Võrreldes majanduslanguse aastatega on Tallinna kesklinnas oluliselt tõusnud
bürookinnisvara segmendis pakkumuste ja nõudluste tasakaal. Viimastel aastatel on
juurde arendatud hulganisti uut bürookinnisvara. Uueks trendiks turul on büroopinna
müük ehk võimalus rentimise asemel osta büroopind.
Riigi Kinnisvara AS arendas Pronksi 12 hoonest kaasaegse büroohoone, kus on kasutatud
avatud kontori põhimõtet. Projekt oli väga edukas, kuna suudeti ellu viia planeeritud kuludest märksa soodsamalt. Ärihoonete võrdlus näitab, et Riigi Kinnisvara AS suudab
pakkuda võrreldes erasektoriga soodsamat rendihinda.
Järeldusena võib öelda, et Pronksi 12 kinnisvara korrashoiu kulud on tõusnud
tehnohoolduse ja heakorra teenuse lõikes. Tehnohoolduse kulu on tõusnud kulu 0,1
eurot/m2
kohta kuus, mis on väga väike tõus. Kuna hoones puudus enne ventilatsioon ja
jahutus, siis selline väike hoolduskulu tõus on igati mõistetav. Heakorra teenuse hind on
tõusnud 0,2 eurot/m2
kohta kuus. Autori hinnangul on heakorra teenuse hinnatõus tingitud
eelkõige miinimumpalga tõusust. Hoonesse tellitava teenuse sisu on sama võrreldes
varasema perioodiga. Oluliselt on langenud tarbimisteenuste kulu võrreldes 2014 aastaga.
Osaliselt on see tingitud asjaolust, et hoones on 30% vakantsi, kuid kindlasti annab
kokkuhoidu ka rekonstrueeritud küttesüsteem ning uued aknad.
Magistritöö autori hinnangul hoone rekonstrueerimine ei ole oluliselt mõjutanud
kinnisvara korrashoiu kulusid."
"Lehtpuupuistute majandamine","Raamatud","2006","Kaasikute, maarjakase, haavikute, hübriidhaava, sanglepikute, hall-lepikute, tammikute, saarikute majandamine."
"SolaRoad tehnoloogia rakendamis teostatavuse uuring Eesti tingimustes","1. Bakalaureusetööd","2016","SolaRoad lahenduse näol on tegemist uudse kontseptsiooniga taastuvenergeetika
kasutamises ühendades endas kergliiklustee ja päikesekiirgusest elektri tootmise. Kuna
tegemist on prototüübiga, mille esmapaigaldamine Hollandis oli oktoobris 2014.a, siis
pole antud lahenduse sobivust Eesti keskkonda veel uuritud. Antud bakalaureusetöö
eesmärgiks on tutvuda SolaRoad paigaldise tehnoloogia ja kontseptsiooniga ning
analüüsida võimalikku sobivust Eesti keskkonda.
Töös antakse ülevaade päikeseenergia tootmise üldistest põhimõtetest ja tehnoloogiatest.
SolaRoad kontseptsiooni selgitamisel kasutatakse paigaldise omaniku poolt väljastatud
teabematerjali. Sobivuse hindamisel Eesti keskkonda on kasutatud Päikese summaarse
kiirgushulga välja selgitamiseks Solargis kaardirakendust, päikese trajektoori
kalkulaatorit Suncalc ja tootlikkuse analüüsimiseks NREL programmi SAM.
Töös esitatud andmetest saab vaid üldise ettekujutuse SolaRoad lahenduse
tehnoloogiast, tööpõhimõtetest ja materjalidest, kuna spetsiifilist infot paigaldise omanik
ei soostunud avaldama viidates ettevõtte ärisaladusele ja konfidentsiaalsusele. Eesti
konteksti SolaRoadi paigaldamisega teoreetiliselt probleemi ei ole, kuna Eesti keskkond
on sobiv taolise paigaldise jaoks. Lahendamist vajab teepinda kattev tugevdatud ja
karedusomadustega klaasi kättesaadavus, ülejäänud seadmetega probleeme ei esine ja
elektriliste ühenduste rajamine on teostatav."
"Laiuse Põllumajanduse osaühingu kuluarvestuse korralduse analüüs ja selle täiendamise võimalusi","2. Magistritööd","2016","Käesoleva magistritöö eesmärgiks on lähtudes kulude arvestuse teoreetilistest alustest analüüsida Laiuse Põllumajanduse osaühingus toimivat kuluarvestust ja analüüsi tulemusena tuua välja esinevad kitsaskohad taime- ja loomakasvatuse kulude arvestuses ning pakkuda välja omapoolseid ettepanekuid kuluarvestuse täiustamiseks. 
Analüüsitava ettevõtte puhul on tegemist põllumajandusettevõttega, ning peamiseks põhitegevusaladeks on taime- ja loomakasvatussaaduste tootmine, realiseerimine ja vahendamine. Töö koostamisel kasutatakse peamiselt dokumendianalüüsi ning teemaintervjuud pearaamatupidajaga. 
Magistritöös on antud ülevaade ettevõttes olemasolevast kuluarvestuse korraldusest ning analüüsi käigus on välja toodud kuluarvestuse kitsaskohad. Lähtudes teostatud analüüsist on autor teinud mitmeid täiendusi olemasoleva kuluarvestuse korralduse täiustamiseks ja tulevikus kaasaegse kuluarvestussüsteemi arendamiseks. 
Ettepanekud hõlmavad: - kontoplaani täiendusi, - kulukohtade täiendusi ja - täiendusi toodete omahinna arvestamise kohta. Lisaks on teinud autor ettepaneku müügitulu eelarve, otsekulude eelarve, tööjõukulude eelarve ja koondeelarve kulukirjete lõikes koostamiseks, ning esitanud omapoolse nägemuse vastavate eelarvete ülesehitusest. Autori ettepanekud võimaldavad juhtkonnale täpsemat infot, kuna kuluobjektide, kulukohtade, ja kululiikide käsitlemine on muudetud paremaks, ning tänu sellele tagab see ettevõtte juhtkonnale täpsema ühiku kulu kalkuleerimise. Selleks, et tagada ettevõtte eesmärkide saavutamine, on oluline analüüsi käigus jälgida ning võrrelda ettevõtte tegelikke tulemusi planeeritud tulemustega, st pöörata tähelepanu eelarvestamisele, mis tagaks omanike poolt püstitatud eesmärkide täitmise."
"Trimble CX laserskanneri efektiivsuse ja täpsuse analüüs","1. Bakalaureusetööd","2019","Eesti Maaülikooli geomaatika õppetool soetas 2018. aastal kasutatud Trimble CX
laserskanneri. Antud mõõdistusseade vajas töökorda seadmist ning tööprotsessi kirjeldamist.
Valmendamist vajas skanneri toitesüsteem, juhttarkvara, salvestusmeedia ning väliarvuti.
Käesoleva bakalaureusetöö eesmärgiks on välja selgitada, milline on Trimble CX skanneri
kõige efektiivsem meetod mõõtmiste läbi viimiseks. Lisaks analüüsitakse seadme kasutus
tõhusust ning täpsust välitöödel. Töö hüpoteesiks püstitati, et Trimble CX skanner on
efektiivne ja piisavalt täpne tänapäevases kontekstis.
Trimble CX töökorda seadmiseks sobiliku salvestusmeedia ja väliarvuti seadete valiku
leidmiseks kasutati katse-eksitus meetodit. Instrumenti täpsusese hindamiseks teostati 19.
märtsil 2019. aastal Tartu Kaarsillal laserskaneerimine. Trimble CX seadmega mõõdistatud
andmeid võrreldi laserkaugusmõõtjaga mõõdetud tulemustega.
Leiti, et kõige efektiivsem on mõõtmisi läbi viia juhtpuldi kaudu, kuna ei esine ühendus
probleeme nagu väliarvuti ja skanneri vahel. Lisaks ei kulu lisaaega välitöödel
andmeteformaadi ümbersalvestamiseks. Näiteks väliarvuti kaudu juhitud 7 minutine
skannering kestab umbes 17 minutit, kuna loodud failiformaati salvestatakse ümber. Töös
selgitati välja et, Trimble CX on piisavalt täpne tänapäevases kontekstis, kuid mitte piisavalt
tõhus. Skanneriga skaneeritud mõõtmete võrdlusel kaugusmõõturiga selgus, et mõõtmistäpsus
üksikust punktipilvest jääb 5 mm piiresse ning registreeritud punktipilve suhtes kuni 7 mm.
Trimble CX seadme võimekuse nüüdisaegses keskkonnas mitte sobivust tugineti teadmisel et,
skanneri kulub soojendamiseks välitingimustes 10 kuni 20 minutit iga enne mõõtmist
mõõtmise järel. Samuti juhtpult ja akud on skanneri välised, mis teeb töötlemisprotsessi väga
kohmakaks ja tülikaks."
"Õpilaste ja õpetajate arvamus loodusõpetuse aine õpetamisest linna-ja maakooli näitel","1. Bakalaureusetööd","2017","Jätkusuutliku arengu seisukohast on keskkonnahariduse andmine väga tähtis. Hetkel on
probleemiks, et maakoolidel ei ole selliseid võimalusi keskkonnahariduse andmiseks kui
linnakoolidel. Peamiselt õpetatakse loodusega seotud teemasid loodusõpetuse tunnis. Praktilisi
tegevusi tehakse koolitunnis erinevatel põhjustel vähe. Koolidel puuduvad formaalse
ja mitteformaalse keskkonnahariduse andmiseks võimalused. Töö eesmärgiks on teada
saada, millised erinevused keskkonnahariduse andmisel on maa- ja linnakoolis.
Metoodikaks on maa- ja linnakooli 4.-6. klassi õpilaste ning nende klasside loodusõpetuse
aine õpetajate küsitlemine. Töö tulemustest selgus, et maalapsed peavad loodusõpetuse
õppimist olulisemaks kui linnalapsed. Nende teadmised tunnis õpitud teemade kohta on
sarnased, kuigi linnalastel on rohkem võimalusi lisa õppemeetoditeks. Linnalapsed käivad
loodusalastes ringitundides. Õpetajate küsitluses selgus, et linnakooli õpetajad arvavad, et
koolitunniga saab piisavalt lastele loodusharidust anda. Tulemustest selgus, linnakoolis on
rohkem lisa õppemeetodeid. Maakoolis ei ole selliseid lisa õppemeetodeid nagu maakooli
lapsed ja õpetajad sooviksid, kuna koolidel eriti maakoolidel, on raske lisa õppemeetodeid
pakkuda, sest puuduvad rahalised võimalused osaleda erinevates programmides, külastada
erinevaid asutusti ning teha praktilisi tegevusi."
"Loomade heaolu : õpik kõrgkoolidele","Raamatud","2018","Kui ma 1993. aasta jaanuaris esimest korda Eestisse tulin ja rääkisin toona peamiselt
piimalehmade heaolust, siis leiti, et see teema ei vääri tähelepanu. Inimesed
ütlesid mulle, et see on küll kena mõte, kuid mitte eriti konkreetne ja pärsiks
kõigele lisaks põllumajandustegevuse kasumlikkust. Mäletan, et aretusühistu
juht kutsus mind kõrvale ja ütles: „David, see kõik on väga kena, kuid meie
maal püsib põllumajandussektor vaevu elus, meil ei ole rahalisi vahendeid loomade
heaolu pärast muretsemiseks.“ Minu vastulause, et põllumajandusloomade
heaoluga arvestamine ei pea ilmtingimata kasumlikkust vähendama, kõlas selles
kontekstis üsna haledalt. Tollest ajast saadik on palju muutunud ja ajal, kui ma
seda kõike siin kirjutan (jaanuarikuus 2018), ilmus Kanada teadlase Marianne
Villettaz Robichaud’ ja tema kolleegide aruanne, milles näidati, et parimate heaolunäitajatega
piimafarmid pole vähem tootlikud ega vähem kasumlikud. Paljud
meie farmerid on nüüdsel ajal huvitatud nii oma loomade heaolu hindamisest kui
ka parandamisest. Osalt on see muidugi õiguslike meetmete ja kontrolli teene,
kuid samas on kasvanud veendumus, et meie hoole all olevate loomade heaolu
parandamine on tähtis. Veterinaaria ja loomakasvatuse õppekavad peavad nüüd
kaasama loomade heaolu õppe ning igaüks, kes soovib töötada loomadega ükskõik
millises Euroopa nurgas, peab näitama, et tal on baasteadmised loomade heaolu
kohta. See nõue hõlmab nii loomakasvatajaid, lihunikke ja loomaaia töötajaid kui
ka laboris katseloomadega eksperimenteerijaid.
Töötades Eesti Maaülikooli tudengitega ja külastades Eesti koole, selgub, et
noored inimesed peavad loomade heaolu tähtsaks. Praegused noored on meie
tulevik. Sageli öeldakse, et kuivõrd tavainimestel ei ole loomapidamise kohta
eriti palju teadmisi, on ootused loomade heaolu saavutamiseks ebarealistlikud.
See raamat käsitleb mainitud teemasid – arutletakse spetsiifiliste probleemide ja
loomade hooldamise praktika hetkeseisu üle.
1990. aastate algusest saadik on ka minu enda huvidering laienenud. See hõlmab
nüüd eetikat ning peale põllumajandusloomade ka laboriloomade, lemmikloomade,
metsloomade ning spordis ja meelelahutuses kasutatavate loomade
heaolu. Ka käesolev raamat käsitleb loomade heaolu väga erinevas kontekstis,
sealhulgas kalade heaolu, mille üle olen eriti rõõmus, sest viimatinimetatu on tihtipeale
heaolu käsitlevates raamatutes kõrvale jäetud. Samuti lisasime peatüki Eestis 
6 I Loomade heaolu
kehtivast loomade heaolu valdkonna seadusandlusest. Seadusandlus on jällegi
ala, mida kiputakse välja jätma. Raamat on esimene omataoline eesti keeles, see
tutvustab meile loomade kasutamise maailma eestlase vaatenurgast. Koostasime
ja kirjutasime raamatu, mis on sama hästi huvitav nii tavalisele lugejale kui ka
kasutatav õpikuna koolides ja ülikoolides.
Eessõna alguses kirjutasin, et ajad on 1993. aastast saadik muutunud. Kõigele
vaatamata kohtame siiski nii Eestis kui ka mujal neid, kes põllumajanduses ja
muudes loomadega seotud valdkondades töötades leiavad, et loomade heaolu
arvestamine pärsib kasumlikkust. Raamatu kaasautorid, toimetajad, toetajad ja
ma ise loodame, et see raamat aitab meil ühiskonnana paremini arvesse võtta
meie hoole all olevate loomade vajadusi ning näidata nende suhtes üles suuremat
lugupidamist.
David Arney, PhD
Eesti Maaülikooli
loomade heaolu professor"
"Noorte ettevõtlust mõjutavad tegurid Tõrva valla näitel","2. Magistritööd","2021","Magistritöö eesmärk on Tõrva valla noorte ettevõtlusvalmiduse ning kohaliku omavalitsuse 
võimaluste välja selgitamine noorte ettevõtlikkusele suunamisel ja ettevõtluskeskkonna 
arendamisel. Eesmärgi saavutamiseks koguti esmaseid andmeid, korraldades Tõrva valla 
noorte seas ankeetküsitlus ning viies läbi individuaalintervjuud kohaliku omavalitsuse ja 
Tõrva avatud noortekeskuse juhiga. Analüüsi tulemustest selgus, et uuritavatest üle poole 
ei oska hinnata võimalusi uue äritegevuse alustamiseks piirkonnas. Väitega, et Tõrva vallas 
pakutakse häid võimalusi äritegevuse alustamiseks nõustus 12,4% uuritavatest ja 34,5% ei 
pea piirkonna võimalusi ettevõtlust soodustavaks. Ettevõtlusega alustamise juures tajutakse 
peamiselt rahalisi takistusi – üle 70 protsendi uuritavatest märkisid, et takistuseks võib 
saada piisavate ressursside puudumine või ettevõtte finantseerimine. Üle poole vastanutest 
märkis, et Tõrva vallas pole piisavalt kvalifitseeritud töötajaid ning üle kolmandiku noortest 
leidsid, et ettevõtte loomist ja selle arengut Tõrva vallas võivad takistada tegurid nagu 
tööjõupuudus, probleemid toodetele või teenustele turu leidmisega ja vähene piirkonna 
tuntus. Noored ootavad kohalikult omavalitsuselt ja selle allasutustelt rohkemate 
meetmete rakendamist, näiteks ettevõtlusalaste koolituste ja ettevõtluspäevade 
korraldamist. Magistritöö on praktilise väärtusega, sest uurimistöö tulemusi saab kasutada 
kohaliku omavalitsuse ja piirkonna ettevõtjate vahelise koostöö soodustamise 
planeerimisel."
"Kohaliku omavalitsuse vajadused ja võimalused ettevõtluse arendamisel Otepää valla näitel","2. Magistritööd","2016","Ettevõtlus ja selle arendamine on maapiirkonna jätkusuutlikkuse ning
konkurentsivõimelisuse säilitamisel väga olulisel kohal. Selle kaudu on võimalik
vähendada maalistes piirkondades esinevaid probleeme nagu tööpuudus, noore- ning
aktiivse elanikkonna lahkumine, teenuste kadumine jne. Kuigi ettevõtluse arendamine ei
kuulu kohaliku omavalitsuse otseste ülesannete hulka, peetakse seda eriti just
maapiirkondades üheks oluliseks valdkonnaks. Selleks, et ettevõtlust arendada on väga
oluline esmalt välja selgitada hetkeolukord ning sellest tulenevad omavalitsuse vajadused
ja võimalsed ettevõtluse arendamisel. Lähtuvalt sellest on käesoleva magistritöö
eesmärgiks kohaliku omavalitsuse vajaduste ja võimaluste välja selgitamine ettevõtluse
arendamisel Otepää vallas. Eesmärgini aitasid jõuda püstitatud uurimisküsimused.
Empiirilise osa läbiviimiseks kasutas autor juhtumiuuringu meetodit, mida kombineeriti
dokumendianalüüsi meetodiga. Peamiste ettevõtluse arendamise vajadustena Otepää vallas
nähakse maapiirkonnas arenguprioriteedide seadmist, tulumaksu laekumise suurendamist,
ning bürokraatia vähendamist. Ettevõtluse võimalustena toodi välja infrastruktuuri ja
elukeskkonna arendamine, turismipiirkonna potentsiaali kasutamine ning loomemajanduse
ja kaugtöö arengu soodustamine piirkonnas. Kuigi tuleviku suhtes ollakse lootusrikas, siis
selgete arenguprioriteetideta, teadmisteta, millised on omavalitsuse vajadused ja millised
võimalused, on igasugune arendamine raskendatud. Käesolevast tööst on abi Otepää
kohalikule omavalitsusele, kes läbiviidud uuringu tulemustest saab täpsema ülevaate,
milline on ettevõtluse hetkeolukord ning sellest tulenevad vajadused ja võimalused
ettevõtluse arendamisel. Kui omavalitsuse juhid mõtestavad antud uuringu põhjal, miks
ettevõtluse arendamine on vajalik ja mida see endaga pikemas perspektiivis kaasa toob, siis
on tõenäoline, et Otepää konkurentsivõime ja ettevõtluse areng on jätkusuutlikud."
"Hariliku pehmetupe Potamothrix hammoniensis (Michaelsen, 1901) (Oligochaeta,  Tubificidae) ökoloogiast","1. Bakalaureusetööd","2014","Harilik pehmetupp on üks perekonna Potamothrix liik. Ta on kõige levinuim 
väheharjasussiliik Eesti ja naaberalade mageveekogude põhjas. Elupaikadest eelistab ta kõige 
rohkem eutroofsete ja mesotroofsete järvetüüpide profundaalis asuvat hallikat muda põhja, 
kuid võib esineda ka Läänemere nõrgalt soolases riimvees. Tema levikuala ulatub 
Skandinaaviast Siberini. 
Harilik pehmetupp on oluline osa Võrtsjärve põhjaloomastikust ning moodustab selles 
99,8 % väheharjasussidest. Tema tähtsus Võrtsjärve profundaalis seisneb selles, et põhjasettes 
ringi liikudes ta sööb ja segab setet ning filtreerib oma käikudes vett, mis omakorda aitab 
kaasa hapnikurikkama vee toomisele sügavamatesse settekihtidesse ning tänu sellele kiireneb 
veekogu põhjas oleva orgaanilise aine mineraliseerumine (Kangur jt., 2003). 
Harilik pehmetupp on paljude Eesti järvede profundaalis zoobentoses teisel kohal 
surusääsklaste vastsete kõrval, nii ka Võrtsjärves. 
Harilikul pehmetupel madalaveelises Võrtsjärves eriti palju vaenlasi pole, 
põhivaenlasteks on bentosetoidulised kalad, kes neid söövad ning sellegi eest kaitsevad neid 
osaliselt „vihmavarjuna“ hironomiidivastsed kui kalade eelistatuim toit. Kuid ka 
hironomiidivastsete hulgas leidub selliseid röövtoidulisi liike, kelle toiduobjektiks ta olla 
võib. 
Selgus, et hironomiididvastsed ja väheharjasussid (sealhulgas harilik pehmetupp) ei 
konkureeri Võrtsjärve profundaalis toidu pärast, sest nende mõlema rühma arvukused 
muutusid aastate jooksul samaaegselt. Lisaks sellele selgus, ka üks rõõmustav uudis, 2012. ja 
2013. aastate andmeid vaadates, et Võrtsjärve seisund on kahe viimase aasta jooksul näidanud 
väikest hapnikutingimuste paranemist, kuna profundaali oli hakanud lisanduma teisi 
väheharjasussiliike."
"Viljandi linna 6 kV elektrivõrgu üleviimine 10 kV pingele","1. Bakalaureusetööd","2013","Viljandi linna varustamise elektrienergiaga tagavad kolm alajaama – Viljandi, Reinu ja
Valuoja alajaamad. Neist esimesed kaks on ülempinge poolelt nimipingega 110 kV ja
Valuoja alajaam toimib ülepinge poolel nimipingel 35 kV. Nimetatud alajaamad toidavad
Viljandi linna alajaamu pingega 6 kV. Kõik kolm nimetatud alajaama on kahe
sektsiooniga, Viljandi ja Valuoja alajaamad on kahe sektsiooniga ka ülempinge poolel,
Reinu alajaam on ülempinge poolel varustatud reservtrafoga nimipingega 35 kV.
Seoses Elektrilevi perspektiiviga normaliseerida Eestis kasutatavad pinged, on päevakorras
ka Viljandi alajaamade pingete normaliseerimine. Nii 6 kV kui ka 35 kV ei kuulu
perspektiivsete pingete hulka ja tuleks likvideerida. 6 kV pingel toimivad seadmed tuleks
üle viia 10kV pingele ja 35 kV seadmed 110 kV pingele (20 kV maapiirkonnas). See
tagaks ühtlase arengu võrgule Eestis ja aitaks vähendada püsikulusid seoses võrguenergia
transpordiga ning võrguseadmete käigus hoidmise ja hooldamisega.
Seoses ühtsetele nimipingetele üleminekuga üle Eesti paraneks varustuskindlus igal pool,
väheneksid püsikulud ja kiireneks rikete likvideerimine. Samuti väheneks püsikulud
reservseadmete arvelt, sest ühtsete pingetega poleks tarvis enam niipalju seadmeid varuda.
Viljandi linn on praegusel 6 kV pingel suhteliselt kindlalt varustatud ja linna
varustuskindlust võivad tõsiselt häirida rikked, mis tulevad väljaspoolt jaotusvõrku ehk
110 kV võrguhäired ja avariid. Jaotusvõrgu poole pealt on linna toide hästi organiseeritud
ja reserveeritud. Alajaamades on toimivad reservilülitamise automaadid, mis tagavad kiire
elektrivarustuse taastamise sektsioonidel ja ka toitepoolel. Küll aga on seadmed kohati
vananenud ja vajaksid hädasti uuendamist. Elektrivõrgu uuendamisel ja toitepinge
muutusel oleks oluline roll vähemalt praeguse toitekindluse hoidmisel ning tulevikus
kindlasti ka selle parandamisel. Võrgupinge muutus aitaks perspektiivis kaasa kogu
piirkonna arengule. Kindel võrgupinge ja piisav toitekindlus on olulised argumendid, mis
võivad kohale meelitada suurtootjaid, väikeinvesteeringud ning annab kindluse elanikele
kodu rajamiseks või soetamiseks.
Elektrienergia pidevalt kerkiv hind ja võrgutasud ühe komponendina elektriarvest on väga
aktuaalne kõikidele elektrienergia tarbijatele. Ühe komponendi võrgutasudest moodustavad
ka ülekandekaod, mille vähendamine võib kaasa aidata võrgutasude vähendamisele või
aitab säilitada võrgutasude püsimist samal tasemel. Kadude vähendamine võrgus tagab ka
parema varustuse suurtarbijatele, kuna võimaldab üle kanda suuremat kogust energiat, mis
muidu lahkuks võrgukadudena. Võrgukadude vähendamine on üks Elektrilevi suurimatest
prioriteetidest ja aastaks 2016 peaks võrgukaod olema vähenenud 5,65 % - ni tarbitavast
energiast. Antud uurimistöös on näidatud ja arvutustega tõestatud võimsuskadude
vähenemine pingemuutuse korral 6 kV 10-le kV üleminekul. Võimsuskadude vähenemine
pingemuutusel on 64 %, kogutarbimisest on võimalik niimoodi kadusid vähendada
ligikaudu 0,4 %.
31
Toitepinge muutmisega ei teki ühiskondlikult ja majanduslikult tähtsatele tarbijatele
liigseid ebameeldivusi ega toitekatkestusi. Küll võib pingemuudatus nõuda ka
nendepoolseid investeeringuid nende endi alajaamadesse ja võrkudesse.
Antud uurimistöös on ära näidatud pingemuudatusega kaasnev võit nii võimsuskadude
vähenemise arvelt, kui ka kaablite pingekadude vähenemiselt. Lisaks on ära näidatud
kaablite suurema koormamise võimalus, mis tekib voolude vähenemisel. 10 kV väheneks
kaablite koormatus keskmiselt ligikaudu 10 %, mis tekitab lisavõimalusi nii tarbijatele, kui
võrguettevõttele ühenduste reserveerimisel.
Antud uurimistöös kasutatud arvutusi saab kasutada tulevaste ja ka praeguste
võrgurežiimide arvutamisel, nii püsitalitluse kui ka rikete korral. Antud arvutusi saab
kasutada ka optimaalsete vahekohtade leidmiseks silmusvõrgus."
"Ehitusinseneride akadeemilise hariduse vastavus erinevatel ehituse juhtimise astmetel töötamiseks","2. Magistritööd","2021","Ehitusinseneri töö on saanud üheks oluliseks teguriks kogu ühiskonna heaolu ning 
tsivilisatsiooni edendamisel. Selle tulemusel on hüppeliselt kasvanud ehitustööde maht 
ning vajadus tööjõu järele. Võttes arvesse nii ehitiste kui ka ehitamise kasvavast 
tehnilisest keerukusest tulenevaid tehnoloogilisi muutuseid, suureneb pidevalt vajadus 
valdkonna spetsialistide järele, kelle erialane ettevalmistus võimaldaks neil 
muudatustega samas rütmis liikuda. Sellest tulenevalt vajab Eesti ehitusinseneride 
haridusvaldkond uurimist ning täiustamist, et tagada parim väljaõpe ehitusvaldkonnas 
tegutsevatele spetsialistidele, mis ühtlasi aitaks tulevastele ehitusobjektidele
valdkonnast veelgi teadlikumat, oskuslikku ning kvaliteetset väärtuslikku tööjõudu
kaasata.
Töö eesmärgiks on uurida Eesti kõrgkoolidest sirgunud ehitusinseneride akadeemilist 
ettevalmistust ehitusobjektil erinevate juhtimise astmetel töötamiseks. Uuringu 
andmeid koguti küsitluse formaadis, mille vastuste mõõtmismeetodiks kasutati Likerti 
skaalat ehk viiepallisüsteemi. Valimi moodustasid Eesti Vabariigi ehitusvaldkonnas 
tegutsevad suuremad ehitusettevõtted, kelle peamiseks suunaks on pakkuda peatöövõtu 
teenust. 
Uuringu tulemusena tuuakse välja hariduse vastavus erinevatel juhtimise astmetel
töötamiseks ning õppevaldkonnad, mis õppetööde ette valmistamisel suuremat 
tähelepanu nõuavad. Peamisteks uuritavatateks teemadeks on teadmiste ja oskuste olemasolu ning suhtlemis- ja koostööoskus alltöövõtjate ja kolleegidega. Tulemuste
põhjal on võimalik Eesti kõrgkoolidel ja teistel ehitusvaldkonnas olevatel sidususrühma 
liikmetel võimalik korrektuure teha, tagamaks ehitusinseneridele parima 
ettevalmistuse. 
Varasemalt ei ole samateemalist uurimistööd teostatud. Käesolevat magistritööd on 
võimalik täiendada veel põhjalikemate küsimustega, lisaks oleks vajalik suurendada 
sihtrühma suurust. Täiendavalt on soovitatav uuringusse kaasata lisaks ehituse 
projektimeeskonnale ka projekteerimismeeskond."
"Taga-Tikuta metsamajandamiskava ja Võrumaa metsade inventeerimise andmete analüüs 2014 aasta näitel","1. Bakalaureusetööd","2015","Selleks, et metsade majandamise kavandamine oleks jätkusuutlik tuleb metsi inventeerida
perioodiliselt, et oleks maaüksuse tasemel võimalik koostada või aktualiseerida
metsamajandamiskava. Metsamajandamiskavas planeeritakse erinevaid metsanduslikke
töid võttes arvesse nii erametsaomaniku eesmärke erametsades kui ka laiemaid
ühiskonnahuvisid. Erametsade inventeerimine toimub küll litsenseeritud eraettevõtete
poolt, samas riigimetsa korraldab Riigimetsa Majandamise Keskus ise.
Üheks bakalaureusetöö eesmärk oli praktikas läbi teha metsakorralduslik protsess,
koostades uus metsamajandamiskava Taga-Tikuta kinnistule. Teise töö osana võrdlevalt
analüüsida Võrumaal 2014 aastal inventeeritud riigimetsade- ja erametsade andmeid.
Töös on kasutatud välitööde käigus kogutud andmeid mida hiljem on töödeldud Eesti
Maaülikooli metsakorraldusliku programmiga Mmkava, samuti koostati kinnistule
metsamajandussoovitused järgnevaks majandussperioodiks.
Töö tulemusel selgus, et Taga-Tikuta kinnistule inventeeriti juurde kolm uut eraldist ja
andmete analüüsi käigus selgus, et 2014 aastal enim raiesse planeeritud puuliik mänd 64%
osakaaluga.
Taga-Tikuta metsamajandamiskava soovitakse kasutada reaalse metsamajandamiskavana
ja inventeerimisandmed edastada metsaregistrisse."
"Riskid ja riskijuhtimine Eesti põllumajandusettevõtetes","2. Magistritööd","2015","Magistritöö eesmärgiks oli selgitada välja riskid ja nende juhtimiseks
kasutatavad meetmed Eesti põllumajandusettevõtetes. Töö teoreetilises osas
anti ülevaade riski ja riskijuhtimise olemusest, riskide liikidest ja nende
omavahelistest seostest, riskide hindamise meetoditest ning maandamiseks
kasutatavatest meetmetest põllumajanduses. Töö empiirilises osas selgitati välja
Eesti põllumajandusettevõtetes esinevad riskid ja nende juhtimiseks
kasutatavad meetmed. Veebipõhises ankeetküsitluses hindasid Eesti
põllumajandusettevõtjad tootmis-, turu-, finants-, institutsionaalseid ja isiklikke
riske. Suurimateks riskideks peeti toodangu ja tooraine hindade kõikumist,
ebasoodsaid ilmastikutingimusi, muudatusi toetuste süsteemis ja ebakindlust
poliitilistes meetmetes, vähemolulisemateks hinnati lepingutega seotud riske,
muudatusi tarbijate käitumises ja vahetuskursi, intressimäära kõikumist. Toodi
välja võrdlused varasemate uuringute tulemustega. Riskide omavahelisi seoseid
võrreldi korrelatsioonanalüüsiga ning nende esinemise tõenäosuste ja mõju
ulatuste seoste võrdlemiseks koostati riskimaatriks. Riskide maandamise
meetmetena leidis Eesti põllumajandusettevõtetes enim kasutust piisavate
reservide loomine lattu, jätkusuutlikemate taimesortide ja loomatõugude
kasutamine ning koostöö teiste põllumajandustootjatega, vähem kasutati
tegevuse kindlustamist ja positsioonide võtmist tuletisinstrumentide turgudel.
Täiendavate meetmete osas esines vajadus riigipoolse rahalise toetuse
suurenemise ja turustusvõimaluste laienemise järele."
"Autovärava juhtsüsteem","Rakenduskõrgharidusõppe lõputööd","2016","Antud töö eesmärk on koostada töötav autovärava juhtsüsteem, mis on mõeldud
kasutamiseks kodustes majapidamistes. Süsteem peab olema võimeline juhtima kuni kahte
väravat. Mootorid, millega väravaid liigutatakse võivad olla nii vahelduvvooluga, kui ka
alalisvooluga töötavad. Väravaid on võimalik juhtida juhtmeühendusega ning raadioside
kaudu.
Lõputöös valmistatakse neli trükkplaati. Kõige tähtsam nendest on juhtplaat, mis suhtleb
teiste plaatidega ning saadab käsklusi edasi. Teiseks plaadiks on andurite plaat, kuhu
ühendatakse kaks andurit. Kolmandaks on mootorite juhtplaat, mis otseselt juhib
mootorite tööd. Neljandaks plaadiks on kaugjuhtimispult, mis saadab infot, mida
väravatega parasjagu teha. Juhtplaat suhtleb andurite ja mootorite juhtplaadiga RS-485
standardi alusel ning puldiga raadioside abil, mida kontrollib raadio moodul.
Valminud juhtsüsteemi kasutab autor oma kodus. Kuna hetkel on olemas töötav väravate
juhtsüsteem ning on mootorid väravatega ühendatud, siis autor ühendab mootorid oma
süsteemiga ning juhtimine käib läbi selle. Uue süsteemi peaeesmärgiks on mugavus, kuna
uuel süsteemil asub juhtplaat toas, ning sealt on võimalik väravaid juhtida ning kõiki
parameetreid muuta."
"Tööjõu kasutus ja tootlikkus ettevõttes UPM-Kymmene Otepää OÜ aastatel 2014, 2018 ja 2020","1. Bakalaureusetööd","2021","Tööstusettevõtete tööjõu tootlikkuse kujunemisel on võtmeteguriteks õige tööjõu kasutus
ning ettevõtte arenguks vajaminevate investeeringute teostamine. Bakalaureusetöö eesmärk
oli analüüsida tööjõu kasutust ja tööjõu tootlikkust ettevõttes UPM-Kymmene Otepää OÜ
aastatel 2014, 2018 ja 2020.
Töös kasutati dokumendivaatlusel põhinevat kvantitatiivset uurimismeetodit ettevõtte
tööjõu kasutuse ja selle struktuuri ning tootlikkuse analüüsiks. Kvalitatiivne uurimismeetod
hõlmas autori intervjuusid ettevõtte juhtkonnaga, et selgitada välja arvamused tööviljakust
mõjutavate tegurite osas. Tööjõu tootlikkuse hindamisel kasutati bakalaureusetöös
võrdlusanalüüsi, kus võrreldi UPM-Kymmene Otepää OÜ tööviljakuse näitajaid Eesti
keskmise ja Eesti puidutööstuse keskmise tööjõu tootlikkuse näitajatega.
Uurimuse tulemusel selgus, et võrdlusaluste aastate jooksul oli ettevõtte tööjõu kasutus
muutunud eelkõige investeeringute tulemusel. 2016. aastal ettevõttes tehtud tootmisala
laienduste tõttu lisandus 2018. aastal enim töötajaid tootmisüksustesse. Ka tööjõu tootlikkus
suurenes 2018. aastal peamiselt tootmismahte suurendavate investeeringute tagajärjel.
2018. aasta tööjõu tootlikkuse näitajad suurenesid baasaastaga (2014) võrreldes 2-4%.
2020. aasta tootlikkuse näitajad olid seevastu 2014. aastaga võrreldes kuni 26% madalamad.
Tööstusettevõtte UPMi 2020. aasta tööjõu tootlikkuse tulemusi mõjutas kõige enam
maailmas valitsenud kriis. Võrdlusanalüüsi tulemustest selgus, et UPMi tootmistööliste
tööjõu tootlikkus oli oluliselt suurem Eesti ja puidutööstuse keskmisest tööjõu tootlikkusest, mis näitab ettevõtte tootlikkuse väga head taset. Lisandväärtuse alusel tööjõu tootlikkus
ettevõttes UPM ületas 2014. aastal koguni 280% võrdlusaluste näitajate tööjõu tootlikkuse.
Ettevõtte kogu töötajaskonna tööjõu tootlikkuse võrdlusel oli UPMi näitajad 2018. aastal
jätkuvalt Eesti ja puidutööstuse näitajatest vastavalt 37% ja 51% suuremad."
"Bioturvalisus Eesti lihaveisefarmides","2. Magistritööd","2021","Lihaveiste bioohutust puudutavaid aspekte ei ole Eestis varem uuritud, antud 
magistritöö on esimene sellelaadne. Käesolevas magistritöös uuriti lihaveisekasvatajate 
bioohutusalaseid tavasid. Uurimistöö eesmärgiks oli välja selgitada bioohutuse ja 
tauditõrje hetkeseis Eesti lihaveisefarmides ning seda olukorda kirjeldada ja teha 
üldistusi.
Töö põhineb ajavahemikul 1. aprillist 1. maini 2021. aastal lihaveisekasvatajate seas 
läbiviidud küsitlusel. Uuringus osales üle Eesti 53 ettevõtet, kes tegelevad lihaveiste 
kasvatamisega. Küsitluse levitamisel kasutati Eesti Lihaveisekasvatajate Seltsi abi, kes 
saatis liikmetele uuringus osalemiseks vajaliku info e-kirjaga. Küsitluse linki jagati ka 
sotsiaalmeedias (Facebookis) lihaveisekasvatajate gruppides.
Uurimistöös kasutatavad suuremad teemagrupid on seotud: veterinaar- ja 
seemendusteenusega, desinfitseerimisega, bioohutust tõstvate tegevustega ettevõttesse sisenemisel, veiste soetamisel tekkivate ohtudega, näitustega, veiste eraldamisega, 
erinevate rutiinsete kontrollidega, haigusi ja taude ennetavate meetmetega.
Töös tuuakse välja 17 statistiliselt olulist tunnust ning nendevahelised erinevused ja 
seosed, mis mõjutavad farmi bioohutust. 
Uurimus annab ülevaate Eesti lihaveisekasvatajate bioohutustavadest ning loob 
võimaluse tõhustada veiste tervisealast programmi ja bioohutusalaseid tegevusi, et 
vähendada haiguste levikut lihaveisekasvatussektoris.
Käesoleva töö tulemusi saavad veisekasvatusettevõtted aluseks võtta riskianalüüside ja 
bioohutusalaste juhendite koostamisel ning strateegiate väljatöötamisel."
"Roheline tänav","1. Bakalaureusetööd","2016","Jäätmemajanduse reguleerimise eesmärk on võimalikult palju võtta jäätmeid ringlusesse ja
taaskasutada neid. Jäätmete ladestamine peaks toimuma viimase võimalusena. Jäätmeid õnnestub
taaskasutusse suunata aga vaid siis, kui neile on turg või kui neist midagi valmistada osataks. Oleks
hea kui jäätmetest saadud tooteid kasutataks võimalikult suurel hulgal. Üheks võimaluseks on
jäätmeist saadud tooteid kasutada avalikus ruumis.
Käesoleva bakalaureusetöö eesmärk on välja selgitada, kas on võimalik kujundada linnaruumi,
tänavaid, teid ja muid rajatisi keskkonnasäästlikul moel taaskasutatud jäätmematerjalist.
Töös kirjeldatakse materjale, mida on võimalik toota jäätmetest ning kirjeldatakse nende toodete
kasutusalasid. Leitud materjalid rakendatakse näitena Tallinnas asuva Raadiku 8
õuekujundusprojektis ning lisati tänavatel ja teedel kasutatavate jäämetest tehtavate materjalide
loetelu.
Raadiku 8 õuekujundusprojektis on nimekirjas 35 nimetust materjali-inventari kohta. 20 kohta leiti,
et neid saab asendada jäätmetest tehtuga, viit saab asendada osaliselt, eelkõige plastdetaile. Lisaks
leiti materjale, mida saab kasutada sõidu- ja kõnniteede ning halajasalade rajamisel.
Jäätmetest tehtud toodetesse suhtutakse sageli eelavamusega, kuid kui sellistele toodetele on
väljastatud sertifikaadid, tekib võimalus, et Eestis hakatakse jäätmeist valmistatud tooteid ka
laialdasemalt kasutama."
"Looduslikkuse taastamisvõtete tulemuslikkuse hindamine Karula rahvuspargis","1. Bakalaureusetööd","2020","Looduslikkuse taastamise eesmärk on saada liigiliselt ja struktuurilt maksimaalselt
looduslähedane ökosüsteem. Taastamisvõtetega on võimalik kaitsealadel taastada
majandusmetsas haruldaseks muutunud struktuurielemente.
Bakalaureusetöö eesmärk on analüüsida Karula rahvuspargis 2000. aastal läbi viidud
metsade looduslikkuse taastamisvõtete (häil läbimõõduga 12 m, ülepõletatud häil
läbimõõduga 25 m) mõju puistule, selle struktuurile, looduslikule uuendusele ja hinnata
looduslikkuse taastamisvõtete mõju soontaimede, sammalde, samblike ja torikuliste
liigilisele koosseisule. Võtete eesmärk on muuta eelnevalt majandatud mets
mitmekesisemaks sarnaselt reservaadialadele.
Käesoleva töö andmestik on kogutud KIKi 2019–2020. aasta projekti „Looduslikkuse
taastamise katseala uuringu jätkamine Karula rahvuspargis“ raames looduslikkuse
taastamise katsete tegemiseks ja jälgimiseks rajatud püsiproovitükkidelt. Lisaks kasutatakse
analüüsides 2014. aasta Karula rahvuspargi kordusmõõtmiste ja -seirete käigus kogutud
andmeid.
Andmetabelite koondamine toimus arvutustarkvaraga MS Excel, kus arvutati ka sammalde,
torikuliste, samblike ja soontaimedele mitmekesisuse ehk Shannoni indeks. Andmete
analüüsimine toimus vabavaralise statistikapaketiga R ja programmi PC-ORD erinevate
analüüsivormidega. Analüüsiti puude takseertunnuste sõltuvust erinevatest võtetest.
Bakalaureusetöö tulemustest tuli välja, et kui võrrelda erinevaid võtteid kontrollalaga, siis
ülepõletatud häiluga ala looduslik uuendus oli suurem kui kontrollalal. Seega põletamise
eesmärk muuta majandatav mets liigirikkamaks on andnud positiivse tulemuse.
Alustaimestu analüüsides erinevad võtetega alad ja kontrollalad reservaadialadest."
"Potentsiaalsete püüniskultuuride atraktiivsus rapsi võtmekahjuritele","1. Bakalaureusetööd","2014","Viimase kümne aasta jooksul on rapsi külvipinnad kolm korda suurenenud, mis on loonud sobivad kasvu- ja paljunemistingimused kahele olulisele rapsikahjurile – naeri-hiilamardikale ja kõdra-peitkärsakale. Sageli võideldakse nende vastu insektsiididega, mis hävitavad ka kahjurite looduslikud vaenlased, parasitoidid. Üheks võimalikuks viisiks kahjurite arvukuse reguleerimiseks on püüniskultuuride kasutamine. See säästab loodust liigsetest insektsiididest ja annab võimaluse parasitoidele kahjurite hävitamiseks.
Käesoleva töö eesmärgiks oli välja selgitada, kuidas mõjutasid püüniskultuurid naeri-hiilamardika ja kõdra-peitkärsaka valmikute ning parasitoidide arvukust, parasiteerituse taset ja kõtrade kahjustusi. Katse viidi läbi 2013. aasta suvel Eesti Maaülikooli katsepõllul Rõhu katsebaasis. Katseala koosnes püüniskultuuridega ja musta kesaga piirnevast rapsipõllust.
Uurimustöö tulemustest selgus, et püüniskultuurid mõjutasid naeri-hiilamardikate valmikute arvukust, võrreldes kontroll-alaga oli valmikute arv oluliselt madalam. Ka kõdra-peitkärsaka arvukus oli püüniskultuuriga piirnenud põllul madalam, kuid liialt madala arvukuse tõttu olulisi erinevusi ei leitud. Naeri-hiilamardika parasitoidide arvukus oli kontroll-alal kõrgem, kui püüniskultuuriga piirneval alal, kuid üldine parasitoidide arv oli mõlemal põllul taime kohta ligilähedaselt sarnane. Kõdra-peitkärsaka vastsete arvukus oli oluliselt kõrgem püüniskultuuriga põllul. Naeri-hiilamardikate vastsete parasiteeritus püüniskultuuriga alal küündis 30,2%,-ni, mis on küllalt lähedane sellele, millal parasitoidid suudavad peremeesputuka populatsiooni suurust kontrolli all hoida (üle 30%). Seega on tulemus piisavalt hea, et võiks soovitada püüniskultuure integreeritud taimekaitse osana kasutusele võtta. Kõdra-peitkärsaka parasiteeritus ulatus püüniskultuuriga põllul 68%-ni, mis on piisav selleks, et kontrollida kärsakate arvukust kasutamata sünteetilisi taimekaitsevahendeid.
Tuginedes katsetulemustele võib järeldada, et püüniskultuuride kasutamine rapsi võtmekahjurite tõrjel, aitab vähendada naeri-hiilamardikate populatsiooni. See juures vältides insektsiide kasutamist antakse võimalus parasitoididel levida ja vähendada järgmiste hiilamardikate põlvkondade arvukust."
"Häiringud Taevaskoja matkaradu ümbritsevas looduses: kelle poolt on need põhjustatud","1. Bakalaureusetööd","2021","Viimaste aastate pidev külastajate arvu kasv matkaradadel toob endaga kaasa inimeste 
poolt põhjustavate häiringute rohkuse looduskeskkonnas.
Töö eesmärgiks on välja selgitada, millised matkaradade kasutajad põhjustavad radade 
ümbruses loodusele häiringuid. Töö on oluline, et mõista, kuidas tuleks häiringuid 
põhjustavate inimeste poole pöörduda ning mil viisil on võimalik antud käitumist muuta.
Töö viidi läbi kasutades kvantitatiivset uurimismeetodid. Töö autor koostas 
internetipõhise küsimustiku platvormil Google Forms, et koguda piisav hulk andmeid 
statistilise uuringu analüüsi tarbeks.
Bakalaureusetööst selgus, et inimeste soov teada kuidas on sobilik käituda 
looduskeskkonnas on madal. Teiste külastajate poolt on märgatud enim loodushäiringuid 
korda saatmas just täiskasvanuid.
Parema ülevaate saamiseks oleks soovitatav edaspidistes uuringutest kasutada 
vaatlusmeetodid, et saada teada, mis vanusegrupid põhjustavad peamiselt 
loodushäiringuid. 
Tööst saadud info põhjal saab järeldada, et oleks vaja uurida edasi, kas teabe jagamine 
(sobilikust käitumisest looduskeskkonnas) läbi infovahendajate, mida inimesed kõige 
rohkem tarbivad, tagaks loodushäiringute vähenemise looduskeskkonnas."
"Metsade looduslikkusega seotud struktuurielementide esinemine kaitsealadel Haanja looduspargi ja Karula rahvuspargi näitel","1. Bakalaureusetööd","2015","Käesoleva töö eesmärgiks oli uurida surnud puiduga seonduvate metsa struktuurielementide
esinemise sõltuvust kaitseala tüübist, kaitsekorrast, loodusdirektiivi elupaigatüübist ning metsade
kujunemise ajaloost. Töö on teostatud Karula rahvuspargi ja Haanja looduspargi näitel ja tugineb
autori poole teostatud välitöödel. Analüüsitavateks struktuurielementideks olid kuivanud
jalalseisvad puud, tüükad, erinevates lagunemisastmes ja jämedusklassis lamapuit ning häilud.
Kogutud andmeid analüüsiti neljast vaatenurgast: uuriti erinevusi Karula rahvuspargi ja Haanja
looduspargi vahel, n-ö „looduslike“ ja „hooldatavate“ vööndite vahel, põliste metsamaade ja
endiste tuleviljeluseks kasutatud alade – võsamaade – ning eri loodusdirektiivi elupaigatüüpide
vahel. Lisaks sellele uuriti ka, kas Natura 2000 võrgustiku alad erinevad sealt välja jäävatest
aladest. Kõige suuremad olid erinevused Haanja ja Karula kaitsealade vahel, mis oli põhjustatud
erinevast kaitsealade majandamise intensiivsusest. Karula rahvuspargis oli kõiki vaadeldavaid
struktuurielemente rohkem, välja arvatud häilude kategoorias, kus erinevus puudus. Erinevus oli
ka põliste metsamaade ja endiste võsamaade vahel, kus metsamaadel oli võsamaadest oluliselt
rohkem hästi lagunenud lamapuitu. Kaitseala vööndite, erinevate elupaigatüüpide ja Natura alade
ning Natura aladelt välja jäävate alade vahel statistiliselt olulised erinevused puudusid. See on
põhjustatud asjaolust, et kaitsealused alad pole olnud majandamise eest kaitse all piisavalt kaua, et
märkimisväärset muutust tekitada."
"Päevapaabusilma toidutaimede herbivooriaresistentsus erinevate kasvutemperatuuride juures","2. Magistritööd","2019","Atmosfääri CO2 kontsentratsioon on viimaste sajandite jooksul olnud pidevas kasvutrendis
ning selle tagajärjel toimuv kliima soojenemine on vaieldamatu. Temperatuuritõus
kiirendab nii taimede kui putukate arengut, sageneda võivad putukherbivooride
hulgisigimised. Uurisin kasvukambrikatse abil, kas kõrgema õhutemperatuuri korral on
päevapaabusilma toidutaimede (kõrvenõges ja harilik humal) lenduvainetel põhinev
herbivooriaresistentsus kasvanud ja kas see muutus on eri toidutaimede puhul erinev.
Nõgese ja humala taimi kasvatati kõrge (20-30o
C) ja madala (10-20o
C) temperatuuriga
kasvukambrites. Röövikukahjustus tekitati loodusest kogutud päevapaabusilma (Aglais io)
röövikutega. Lenduvühendite mõõtmiseks kasutati kaheksakambrilist küvettsüsteemi ning
lenduvühendid koguti süsinikutorudesse nii enne kui 0, 6, 24 ja 48 tunni möödudes
röövikukahjustuse tekitamisest, lenduvühendite kogused mõõdeti gaas-kromatograaf massspektromeetriga.
Kõrge temperatuuri juures kasvanud nõgesetaimede lenduvühendite koguemissioon oli
madalam kui madala temperatuuri juures kasvanud nõgestel. See on ootuspärasele
vastupidine tulemus, kuna tavaliselt kõrgema temperatuuri juures taimede lenduvühendite
tootlikkus kasvab. Humala puhul kasvutemperatuur lenduvühendite emissioonile olulist
mõju ei avaldanud. Kõrge temperatuuri juures kasvanud humalataimede kahjustatuse määr
oli 36% madalam, kui madala kasvutemperatuuriga humalatel.
Kuna emasliblikas kasutab lenduvühendeid toidutaime leidmiseks, võib tuleviku kasvava
temperatuuri tingimustes nõgesetaimede leidmine liblikale senisest keerulisemaks osutuda.
Tulevikus võib väheneda päevapaabusilma munemine nõgesetaimedele ning kasvada
munemine humalataimedele. Kui kõrge temperatuur humalataimede herbivoorivastast
kaitsevõimet kasvatab, võib humal olla liblika jaoks küll kergemini leitav kuid
toidutaimena vähemväärtuslik."
"Lahja biometanooli mõju sädesüütega mootori väljundparameetritele","1. Bakalaureusetööd","2015","Antud lõputöö püstitatud ülesannete täitmistel uuriti kõigepealt biokütuste kasutamist
sädesüütega mootorites nii ajaloos kui tänapäeval. Täpsemalt uuriti biometanooli
kasutamist lisakütusena sädesüütega mootoris.
Töö eesmärgiks oli lahjade metanoolisegude mõju uurimine sädesüütega mootori
väljundparameetritele. Uuriti heitgaaside koostist ja sõiduauto mootori
võimekusparameetreid (võimsus ja pööremoment).
Uurimistöö läbiviimiseks valiti sõiduauto Lada 2111. Konstrueeriti ja paigaldati
lisatoitesüsteem mis võimaldaks doseerida erinevaid katsekütuseid. Mootori juhtimiseks
paigaldati katseautole programmeeritav juhtseade MegaSquirt II, mille kasutamist õpiti
tundma. MS II paigaldusega kaasnes olemasolevate andurite ja täituritega ühenduste
loomine. Lisaks häälestati mootor, eesmärgiga saada tehase andmetele samalaadsed
võimekusnäitajad. Lisatoite juhtseadmeks valiti Arduino Uno R3, mis juhtis
lisatoitesüsteemi lisapihustit ja pumpa.
Lisatoitesüsteemiga doseeriti lisaks mootoribensiinile viite katsekütust kolme
erineva metanooli protsentuaalse sisaldusega (20, 45 ja 100 %), katsete tulemusi analüüsiti
ja tulemusteks saadi:
1. Katsekütuseid doseerides lisaks mootoribensiinile muutub küttesegu rikkamaks;
2. Heitgaaside komponentide (CO2 ja O2) sisaldus vähenes katsekütustega;
3. Ohtlike komponentide (HC, CO) osakaal heitgaasides suurenes, mida rohkem oli
katsekütuse segus metanooli;
4. Lämmastikoksiidide (NOx) sisaldus vähenes, mida suurema konsentraadiga oli
katsekütuses metanooli;
5. Katsekütuste kasutamine tõi kaasa väljalaskegaaside temperatuuri alanemise.
Temperatuur suuremat langust tähendati, mida suurem on metanooli
kontsentratsioon segus;
6. Lisakütuste kasutamine muutis põlemisprotsessi madalatel väntvõlli
pöörlemissagedustel halvemaks (800 – 3200 min-1);
7. Madalate metanooli sisaldustega katsekütused alandasid võimekusnäitajaid.
Võimsused vähenesid ainult mootoribensiiniga teostatud tulemusest 1,4 – 5,6 %.
Pööremomendid alanesid 0,26 – 4,2 %.
8. Võimekusnäitajad paranesid puhta metanooliga. Võimsus kasvas 0,5 % ja
pööremoment suurenes 1,6 %.
Heitgaasi mõõtmise katsete ajal küttesegu põlemise halvenemine võis olla tingitud sellest,
et katsekütuste pihustamisrõhk oli liiga väike (1 bar), millest tingituna kondenseerusid
lisakütused sisselaskekollektori seintele. Kondenseerunud kütus ei soodustanud põlemis.
Madalate alkoholi sisaldustega katsekütused sisaldasid suurel määral vett, mis ei
soodustanud põlemist.
Eespool kirjeldatavad seosed põhjendavad võimekusnäitajate alanemist lahjade
alkoholi sisaldustega katsekütuste korral. Puhta metanooliga suurenenud võimekusnäitajad
võivad olla tingitud mootori silindris põlemistemperatuuri kasvust, sest metanooli aurustus
efektiivsemalt ja soodustas põlemist. Sellest tingituna tõusis põlemisrõhk silindris ja tänu
sellele suurenesid võimsu ja pöördemoment.
Uurimistöö autori soovitused edaspidiseks uurimustöö jätuks uurides biometanooli mõju
ottomootori väljundparameetritele:
1) suurendada lisatoitesüsteemis kütuserõhku ja uurida mõju väljundparameetritele;
2) paigutada lisatoitesüsteemi pihusti sisselaske süsteemi algusesse;
3) uurida erinevate katsekütuste kasutamisel süüte ajastuse võimaliku muutmist;
4) uurida heitgaase katalüsaatoriga autol, kasutades sama tüüpi lisatoitesüsteemi;
5) teha võrdlevad katsed etanool segudega."
"Maastiku lavastamine: Ajalooliste parkide ja maastike taastamine etenduskunsti võtteid kasutades","2. Magistritööd","2013","Käesoleva magistritöö eesmärgiks oli uurida, kuidas läheneda pargile käsitledes seda kui lavastust ning kuidas kasutada etenduskunsti ajalooliste parkide ja maastiku taastamisel. Täpsustavad küsimused esitati etenduskunsti olemuse, teatri ja looduse suhte kohta ning küsiti, milles seisneb pargi lavastuslik olemus ja kuidas läheneb taastatavale pargile restaureerija. Edasine küsimus oli, kuidas täiendada töö mõtteliseks lähtekohaks olevas katse-etenduses „Põgenemises” kasutatud intuitiivset meetodit, et seda saaks kasutada ajalooliste parkide taastamisel ning lõpuks – mida see annab Eesti parkide taastamise konteksti. Kasutatud metoodikaks oli põhistatud teooria (grounded theory), milles algne katse-etendus ja sellest tõusnud küsimused juhatasid kirjanduse valikut, ning tööprotsessi tulemuseks oli maastiku lavastamist seletav teooria ja soovitused. Materjali analüüsimisel kasutati ka suunatud sisuanalüüsi.
Pargid on inimkonna ühismälu kandvad kunstiteosed, mida on vaja säilitada. Parkide taastamisel on mitmeid meetodeid – rekonstrueerimine, restaureerimine, või hooldamine; nimetatud meetodid tegelevad pargi füüsilise tasandiga, ning võivad olla küllaltki aega ja raha nõudvad. Ida-Euroopa kontekstis, sh Eestis, on tulenevalt minevikusündmustest paljud pargid hooldamata või rikutud ning järjepidevus kadunud. Selline olukord loob võimaluse pakkuda uusi ja traditsioonilisest erinevaid lahendusi parkide taastamisel.
Töö käsitleb kahte esmapilgul erinevat teemat – etenduskunst ja parkide restaureerimine ning on esmakordne katse ühendada neid valdkondi läbi maastikuarhitektuuriteooria. Park ja lavastus toimivad paljuski ühtemoodi nii füüsilisel tasandil kui mõttelisel tähendustasandil, mille seovad tervikuks interaktsioon ja mäng. Läbi kunsti on meile tunnetuslikus vormis kättesaadavad ka sadu või tuhandeid aastaid tagasi hääbunud aiad ja maastikud. Pargi mõistmine on tõlgenduslik protsess, mille võib inimteadvuses algatada mitmel viisil – käies füüsiliselt korrektselt taastatud pargis või ka lihtsalt pargiradadel loodud luuletust lugedes. Käesolev töö uuris võimalust taastada parki tema mittefüüsilisel tasandil – seal, kus hermeneutilise filosoofia jälgedes käies kogetav park või maastik lõplikult konstrueeritakse – inimese meeles
Maastikulavastus on ruumisuhteid illustreeriv ja ajalugu etendav kunstiline sündmus – mäng, mis ühtepidi on meelelahutus ent teisipidi harib nii osalejat kui etendajat ennast ümbritsevast keskkonnast. Etendusena taastatud park on ajutine, ruumiga aktiivselt suhestuv, selles kohanev ja seda täielikult aktsepteeriv; maastikulavastus on ainukordne ajutine kunstiline sündmus, mis säilib vaid osalejate mälus. Töös esitatud materjali põhjal uuriti, kuidas sellist etendust kasutada ajalooliste parkide ja maastike taastamisel.
Tulemuseks oli põhjalik seitsme-etapiline tööprotsess maastikulavastuste kavandamiseks ja läbiviimiseks koos soovitustega kasutamiseks parkide taastamisel: 1. lavastuse objekti(pargi) või idee valik 2. tõlgendusprotsess – lavastatava pargi olemuse ja ajaloo uurimine ning stsenaariumi kavandamine 3. lavastuskoha valik 4. lavastuse kestus – etendus või installatsioon 5. Etenduse tehniline planeerimine: vahendite valimine – näitlejad, valgus, tehnika; lavaruumi ja rollide defineerimine 6. Etenduse keskkonnamõju hindamine 7. Lavastuse toimumine."
"Toiduainetetööstusettevõtte tootmisosakonna töökeskkond ja töötaja energeetiline koormatus","2. Magistritööd","2016","Antud uuringus osalev toiduainetetööstusettevõttes toodetakse nii moose, lõunatoite,
suppe, kastmeid ja majoneese, konserveeritud kurke ja salateid ning ka jooke.
Toiduainetetööstusettevõtte töötajate töö tegemisel esineb palju sundasendeid,
korduvliigutusi, raskuste käsitsi teisaldamist ning töö on enamasti füüsiliselt raske.
Lõputöö eesmärgiks oli analüüsida toiduainetetööstusettevõtte töötajatel tööga seotud
terviseprobleeme, välja selgitada tootmisosakonna töökeskkonna ohutegurid ja määrata
töötajate töö energeetiline koormatus. Töötajatel esinevate terviseprobleemide
väljaselgitamiseks viidi läbi anonüümne ankeetküsitlus, mõõdeti uuritavatel pulssi kolme
tööpäeva vältel ja samaaegselt mõõdeti vastavas tööruumis füüsikaliste ohutegurite
parameetreid. Selgus, et töötajatel kõige enam koormatud kehapiirkondadeks osutusid
jalad, käed, kaela-õlapiirkond ja alaselg. Töökoha füüsikaliste ohutegurite parameetrite
väärtused jäid tööpäeva lõikes enamjaolt normidega lubatud piiridesse. Kolme töötaja töö
raskusaste muutus, arvestades keskmist ja suurimat pulssi, kergest kuni keskmiselt raskeks,
energeetiline koormatus keskmise pulsi järgi jäi vahemikku 100...148 W ja suurima pulsi
järgi 200...295 W. Arvestades uurimistöö tulemusi, soovitati teha edaspidi töö korralduses
korrektuure ja vastavaid koolitusi töötajatele ning hinnata töötajate töö raskusastet ja
energeetilist koormatust peale korrektuure ja koolitusi, selgitamaks terviseriskide
vähenemist ja töövõtete parenemist."
"Eesti ja Läti turismiettevõtjate koolitusvajaduste analüüs teenuste pakkumisel Jaapani turismiturule","2. Magistritööd","2018","Jaapani turistide huvi Eesti ja Läti vastu on suur ja nad külastavad neid ühise Euroopa reisi
raames. Varem on tehtud uuringuid Eesti turustamisest Jaapani turismiturule, klientide
profiilist ja turupotentsiaalist. Antud töö aktuaalsus, seisneb selles, et varem ei ole uuritud
Eesti ja Läti turismiettevõtjate koolitusvajadust seonduvalt orienteerumisega Jaapani
turule. Käesoleva magistritöö eesmärgiks on selgitada välja ja analüüsida Eesti ja Läti
turismiettevõtjate teadmiste taset ning koolitusvajadust Jaapani turismituruga seoses.
Uurimismeetodina on autor kasutanud kvantitatiivset uurimismeetodid ning magistritöö
raames viidi Eesti ja Läti turismiettevõtjate seas läbi ankeetküsitlus. Andmete
analüüsimisel kasutati statistilist andmeanalüüsi.
Magistritöö tulemusena valmib Eesti ja Läti turismiettevõtjate koolitusvajaduste analüüs,
ülevaade soovituslikust edasisest koolitustegevusest ning ettepanekud, kuidas tõsta
turismiettevõtjate teadmisi ja parandada oskusi teenuste pakkumisel Jaapani turismiturule."
"Hariliku kuuse (Picea Abies L.) tervisliku seisundi hinnang uuenenud raielangil","1. Bakalaureusetööd","2017","Bakalaureusetöös uuritakse hariliku kuuse (Picea abies L.) taimede tervislikku seisundit
viljakate kasvukohatüüpide puistutes ning juurepessu (Heterobasidion spp.) levikut
mõjutavaid aspekte.
Bakalaureusetöö eesmärgiks on teada saada, kui suur osa uuritud aladel kasvavatest harilikest
kuuskedest on nakatunud juurepessu; millised juured on mädanikust rohkem nakatunud, kas
peen- või jämejuured, ning võrrelda juuremädaniku levikut juuritud ja juurimata aladel.
Uurimuse jaoks koguti 2015. ja 2016. aasta sügisel kuuelt proovialalt Tartumaa, Võrumaa
ning Lääne-Virumaa metskondadest 236 juureproovi 118-lt harilikult kuuselt vanuses 5-8
aastat. Kolm prooviala (Rõuge, Elva, Viru) olid jaotatud sektoriteks, kus kahes korduses
esinesid juuritud ja kontrollalad (juurimata), et hinnata kändude juurimise mõju juurepessu
levikule. Kolmelt alalt (Tartu I, Tartu II, Tartu III) koguti proovid vaid juurimata aladelt.
Kogutud juureproove analüüsiti laboris teostades liigispetsiifilisi DNA analüüse juurepessu
tuvastamiseks ning liigi määramiseks. 118-st uuritud harilikust kuusest oli juurepessu
nakkusega 37 puud, mis moodustab 31,4% uuritud puude arvust. Enim määrati kuusejuurepessu
(Heterobasidion parviporum) esinemist (23,7%), kuid kuuse juureproovides esines
ka männi-juurepessu (Heterobasidion annosum) – 9,3% juurtest olid nakatunud.
Juuretüüpidest oli aga enim nakatunud juurepessuga jämejuured, moodustades ca 9,7 %
kogutud proovide hulgast (236 juureproovi) , millest enim tuvastati kuuse-juurepessu
esinemist.
Juuritud aladest esines juurepessu kõige enam Viru alal – 11st kogutud puu juurestikust oli juurepessuga nakatunud 7 puud (64%). Kõige suurema juurepessu kahjustusega olid sinilille
kasvukohatüübi alad (Viru ja Tartu III), sellele järgnesid jänesekapsa (Elva, Tartu I, Tartu II)
ja jänesekapsa-mustika (Rõuge) kasvukohatüüpides olevad proovialad."
"Piirikaubanduse mõju väikepoodidele Põhja-Sakala vallas","1. Bakalaureusetööd","2019","2015. aastal Eesti valitsuse otsus aktsiisimakse oluliselt tõsta, lõi soodsad tingimused
piirikaubanduse hoogustamiseks. Alguse sai see eelkõige alkoholiaktsiiside tõstmisest,
kui odavamate jaehindade tõttu hakati Lätist alkoholi ostma. Esialgu mõjutas see pigem
Lõuna-Eesti poode, kuid on mõju avaldanud ka teistele piirkondale ja kogu Eesti
majandusele. Uurimistöö eesmärk on hinnata piirikaubanduse mõju väikepoodidele
Põhja-Sakala vallas. Töö teoreetilise osa tegemisel kasutati strateegilise juhtimise, avaliku
sektori-, makro- ja mikroökonoomika valdkonna teooriaid, piirikaubanduse kohta tehtud
uuringuid ja oluliste isikute väljaütlemisi. Empiirilises osas kirjeldati uurimiseks
kasutatavaid andmeid, nende saamist ja toodi välja saadud tulemused ning esitati
üldistused. Käesoleva uurimistöö tegemiseks kasutati kvalitatiivset uurimismeetodit,
intervjueeriti Põhja-Sakala valla väikepoodide juhatajaid. Selgus, et Põhja-Sakala valla
väikepoodidele on piirikaubanduse mõju teatud määral tuntav, kuid mitte nii palju kui
Lõuna-Eestis. 2017. aasta oli mõne poe jaoks raske, kuid tullakse toime. Aktsiisitoodete
hinnad on palju tõusnud ja tuntavad ka põhitarbijatele, ostetakse rohkem soodustooteid.
Käibed on pigem stabiilsed, kuigi aktsiisitooteid ostetakse vähem, katavad hinnad
tekkinud vahe. Aktsiise veelgi tõstes, on võimalik, et tuleb ka Põhja-Sakala valla poode
sulgeda. Eesti aktsiisipoliitika tekitas juhatajates rahulolematust. Lisaks arvatakse, et seda
pole võimalik tagasi pöörata ja olukorra parandamiseks peaks aktsiise langetama."
"Kuluarvestussüsteemi täiustamine osaühingus Estonia","2. Magistritööd","2021","Iga organisatsioon vajab kuluarvestussüsteemi, milles näidatakse, kuidas ettevõttes tekkivaid kulusid liigitada ja analüüsida erinevate eesmärkide saavutamiseks nii majandustegevuse hindamisel kui ka juhtimisotsuste langetamisel. Kulude klassifitseerimise võimalused tulenevad esmalt sellest, et saaks koostada finantsaruandeid vastavalt finantsaruandluse standardile. Teiseks aina rohkem soovitakse ettevõtetes saada täpsemat ülevaadet nii kulude kujunemisest kui ka nende kulude seostest erinevate tegevustega. Kuluarvestussüsteemi ülesandeks ongi võimaldada kasutajatele detailsemat kulude arvestamist, kiiremat aruannete genereerimist ning eelarvete jälgimist, mis on võimalik saavutada läbi asjakohaste protsesside. Jätkusuutlikuna püsimiseks peavad ettevõtte sisesed infotarbijad tõepäraste juhtimisotsuste tegemiseks kulud eristama kulukohtade, kuluobjektide ja kululiikide lõikes. Magistritöö eesmärk on kuluarvestussüsteemi täiendamine ettevõtte juhtkonna infovajaduse rahuldamiseks.
Magistritöös viidi läbi juhtumiuuring. Uuriti osaühing Estonia kulude liigitamise võimalusi kulukohtade ja objektide vahel, kasutatavat kontoplaani ja muid dokumente. Viidi läbi intervjuu juhatuse liikmega. Magistritöös käsitletud teooria ja ettevõtte juhatuse liikmega läbi viidud intervjuu põhjal parendati ettevõtte kuluarvestussüsteemi.
Magistritöö empiirilises osas analüüsiti osaühing Estonia olemasolevat kuluarvestussüsteemi. Analüüsi tulemusteks oli eristada taimekasvatuse, loomakasvatuse, abitootmise ja järgmise aasta saagiks tehtud kulukohtadele lisaks üldkulukoht, mis jaguneks taimekasvatuse üldkuluks, loomakasvatuse üldkuluks ja ettevõtte üldkuluks. Ettevõtte üldkulud jaotati müügituluga proportsionaalselt taimekasvatusele ja loomakasvatusele ning siis jaotati laiali kulukäituri abil kuluobjektidele. Taimekasvatustoodangu omahinna arvestust rakendatud ei ole. Tehtud tööde (teenuste) hinnad taimekasvatuskultuuridele olid ettevõtte juhtkonna poolt fikseeritud ja kaasajastamata, mis moonutas põllukultuuri kuluinformatsiooni. Ettevõttes tehtud tööde hindade kaasajastamiseks moodustati taimekasvatuses tegevuste kulukohad, mis võimaldab jaotada detailsemalt töötunde ja töötasusid ning masinatega seotud kulusid."
"Energia metabolism ja -allikad sporthobuste söötmisel. Söötade glükeemiline indeks","2. Magistritööd","2015","Antud magistritöö eesmärgiks oli õppida tundma sporthobuste energia ainevahetust,
ainevahetusenergia tootmise võimalusi erinevatest orgaanilistest ainetest ja määrata
mõningate hobuste söötmisel enam kasutatavate energiarikaste söötade glükeemiline indeks.
Teoreetilises osas antakse ülevaade söötade seedest ja ainevahetusenergia prekursoritest
hobustel. Võrreldakse erinevate energiaallikate kasutamise efektiivsust sporthobuste erineva
füüsilise koormuse korral. Käsitlemist leiab ka energiarikaste söötade söötmisega seonduvad
ainevahetushaigused.
Töö eksperimentaalses osas on ära toodud kasutatud glükeemilise indeksi määramise
metoodika hobustel, samuti katsetulemused nelja uuritud sööda kohta. Katsesse valiti kaer,
oder, suhkrupeedi difusioonlõigud ning kommertsiaalne hobuste sööt Subli. Katse
standardsöödaks võeti kaer, mille glükeemiliseks indeksiks võeti kokkuleppeliselt 100. Teiste
söötade mõju vere glükoosisisalduse tõusule võrreldi suhtarvuna kaera vastu. Odra
glükeemiliseks indeksiks kujunes antud katsetes 110,8, Subli söödal 76,5 ja suhkrupeedi
difusioonlõikudel vaid 11,2.
Katsetulemuste erinevus oli uuringus kasutatud hobuste vahel suur, suur erinevus oli ka
katsesöötade söömuse ja söömise kiiruste vahel. Kõik see kinnitab, et looma mõju söötade
glükeemilisele indeksile on suur ja seda tuleb arvestada tulemuste interpreteerimisel ning
glükeemilise indeksi kui näitaja kasutamist hobuste praktilisel söötmisel. Hobuste energia
ainevahetuse, samuti söötade vere glükoositaset mõjutavate tegurite tundmine aitab vältida
sporthobustel nii sageli esinevaid energiaga seotud ainevahetushaiguseid."
"Kaubasadamate kaide esiseinte metallkonstruktsioonide korrosioonist tulenevad probleemid ja lahenduste pakkumine Muuga sadama kai nr.7 näitel","2. Magistritööd","2014","Magistritöö eesmärgiks oli uurida kai terasest esiseina konstruktsioonide vigastuste 
põhjuseid, hinnata teostatud remonttöid ja välja pakkuda alternatiivne remontlahendus 
Muuga sadama kai nr.7 näitel, ning kirjeldada võimalusi kuidas pikendada kaide eluiga 
ehitatavatel ja juba ekspluateeritavatel kaidel. 
Vigastatud kai esiseina sulundseinaelementide remonttööde käigus, väliskeskkonnast 
eraldamiseks betooniga, paigaldati algselt raketisplaadina töötav metallplaat, mis 
asendati alternatiivlahenduses raudbetoonist plaadiga. Raudbetoon plaadi 
dimensioneerimiseks vajalikud sisejõud leiti arvutiprogrammiga Autodesk Robot 
Structural Analysis Professional 2013. Alternatiivlahenduse konstruktsiooni joonised 
joonestati üles arvutiprogrammiga AutoCad 2010. Sarnaselt remontööde lahendusele 
suurendati alternatiivlahendusega sulundielementide korrosioonikaitset, loodete ja 
pritsmetsoonis, ka vaiade korrosioonikindlust betoneerimisega. Pakutava lahendusega 
vähendati oluliselt kulukate tööde mahtu, nagu näiteks veealused keevitustööd. Samuti 
puudub alternatiivlahenduse korral vajadus teostada kessoonkambrist vaiade 
korrosioonikaitsetöid. 
Lisaks omapoolsele remonttööde lahendusele on magistrant välja toonud lahendusi 
kaide eluea pikendamiseks, mis hõlmavad mereehitiste puhul tuntuid ja ka uudseid 
lahendusi korrosioonikulumi vähendamiseks, kai täitepinnase jälgimiseks ja 
ilmastikutingimustest tingitud jõudude vähendamiseks."
"Ülikondensaatori katsestend","1. Bakalaureusetööd","2021","Paljud on küll kuulnud ülikondensaatorist ja selle headest omadustest millest olulisemateks võiks lugeda kiiret laadimist ning väga suurt laadimis- tühjenemistsüklite arvu, kuid ülikoolis tudengina pole olnud võimalust ülikondensaatorit näha või katsetada. Selle bakalaureusetöö eesmärgiks ongi valmistada katsestend kus tudengid saavad laboratoorses töös kokku panna katsestendi vastavalt skeemile, ning seejärel katsestendiga teostada mõõtmisi millest järeldada kuidas käitub ülikondensaator laadimisel ja tühjenemisel.
Töö teoreetilises osas antakse ülevaade energiasalvestitest ja nende põhiparameetritest, ning kirjeldatakse ülikondensaatori ehitust, omadusi ja kasutusvaldkondi. Töö praktiline osa hõlmab endas katsestendi skeemi valmistamist programmiga Circuit wizard ning skeemi põhjal valmistati reaalne ülikondensaatori katsestend. Viimases osas on lõputöö autori poolt koostatud laboratoorne töö, mille vajalikud mõõtmised teostatakse ülikondensaatori katsestendiga. Katsestendiga on võimalik mõõta kuidas pinge muutub ülikondensaatori täitumisel ning on võimalik jälgida pinge muutumist ka ülikondensaatori tühjenemisel."
"Metsanduse sotsiaalsed aspektid","1. Bakalaureusetööd","2013","Metsadel on maailmas tähtis roll. Tänu oma multifunktsionaalsusele pakuvad metsad inimkonnale
mitmeid hüvesid. Käesoleva bakalaureusetöö eesmärgiks on metsandust puudutavate ühiskondlike
valdkondade täpsem kaardistamine. Kuna eesmärgiks on uurimisvaldkonna tutvustamine on
teemakäsitlus teoreetilist laadi ja põhineb kirjandusallikate refereerimisel ja analüüsil.
Esimeses töö osas on kirjeldatud olukorda maailma metsanduses ja Eestis. Maailmametsanduse
olukorra analüüs tugineb peaasjalikult erinevatel FAO uuringutel, eelkõige ülemaailmse
metsaressursside hindamise raportil. Teises osas avatakse erinevate sotsiaalsete aspektide olemus,
eelkõige Eesti näitele tuginedes. Eesti näidete puhul on kasutatud valdavalt Eesti metsanduse
arengukava aastani 2020 ja Aastaraamat „Mets 2010” andmeid.
Tööst ilmneb, et kuigi metsandussektoris toimuvad muutused, on metsade sotsiaalne tähtsus
suurenemas. Seda eelkõige nii puhkemetsanduse kui looduskaitse seisukohast. Lisaks selgub, et
erinevad sotsiaalsed aspektid on omavahel tihedalt seotud. Bakalaureusetöö ei hõlma endas aga
kõiki võimalikke metsandust puudutavaid sotsiaalseid aspekte, vaid piirdub autori poolse valikuga.
Seega on kindlasti võimalik seda uurimisvaldkonda põhjalikumalt edasi uurida."
"Tartu maakonna rohelise võrgustiku analüüs planeeringutes","2. Magistritööd","2018","Rohelise võrgustiku olemasolul ja selle säilitamisel on oluline roll elurikkuse kaitsel ja
säilitamisel ning kliimamuutuste mõjude leevendamisel ja nendega kohanemisel.
Uurimistöö eesmärk on analüüsida Tartu maakonna rohelist võrgustikku, selle paiknemist
ja määratlemist kolme planeeringu alusel - valla üldplaneering, Tartumaa
maakonnaplaneeringu teemaplaneering “Asustust ja maakasutust suunavad
keskkonnatingimused” ja Tartumaa maakonnaplaneering 2030+.
Rohelise võrgustiku analüüsis kasutatakse Laeva, Nõo, Rõngu ja Ülenurme valla
üldplaneeringuid, Tartumaa maakonnaplaneeringu teemaplaneeringut ja Tartumaa
maakonnaplaneeringut 2030+. Analüüsis arvestatakse valdade halduspiire 15.10.2017
kuupäeva seisuga. ArcMap programmiga analüüsitakse rohevõrgustiku ruumilist
täpsustamist ja määratlemist planeeringutes.
Kokkuvõtvalt võib öelda, et Tartu maakonna roheline võrgustik on pärast selle
esmakordset määratlemist Tartumaa maakonnaplaneeringu teemaplaneeringus “Asustust
ja maakasutust suunavad keskkonnatingimused” saanud täiendust üldplaneeringute ja
Tartumaa maakonnaplaneeringu 2030+ näol. Üldplaneeringu, teemaplaneeringu ja
maakonnaplaneeringu määratud rohevõrgustiku paiknemise vahel on palju sarnasusi ja ka
erinevusi. Laeva, Nõo, Rõngu ja Ülenurme valla üldplaneeringud on kõik 
teemaplaneeringus sätestatud rohevõrgustiku kasutustingimusi täiendanud ja omapoolsed
täpsustused kirja pannud ning rohevõrgustiku piirid digitaalsele kaardikihile kandnud.
Maakonnaplaneering on rohelist võrgustikku planeerides võtnud arvesse ka
üldplaneeringutes määratud rohevõrgustikku, kuid on ka mitmeid alasid, kus
maakonnaplaneeringu ja üldplaneeringu planeeritud rohevõrgustikud omavahel ei kattu."
"ROSBET-ÜT OÜ saeveski rekonstrueerimine","2. Magistritööd","2016","Aastal 1992 loodi üldehitusega tegelev ettevõte ROSBET-ÜT OÜ. Kaks aastat hiljem soetati
ketassaag Kara, et hakata oma ehitustegevuse tarbeks tootma saematerjali. Valdavalt saeti
kuusepalki ja saematerjalina toodeti karestatud lauda. 2000. aasta jaanuaris soetati AS-lt
Erapuit horisontaallintsaag ja saematerjali hakati tootma veel lisaks ekspordi tarbeks.
2005. aastal lõpetati saeveskis saematerjali tootmine kuna toorme hankimine oli väga
keeruline. Ettevõte keskendus edasi üldehitusele ja saeveski jäi mitmeks aastaks seisma.
Hetkel on mõlemad hooned eraldi rendile antud. Saeveski on välja renditud
palkmajaehitajatele ja betoonhoone AS-le Teede REV-2.
Magistritöö eesmärk on uurida saeveski tootmiskompleksi enne ja pärast saeveski
rekonstrueerimist ja koostada horisontaallintsaele saekavad, milles on arvestatud
Puumajatehase OÜ saematerjali vajadust.
Töö autor on vaatluse alla võtnud 25-35 cm diameetriga 6-meetrised kuusepalgid. Saekavade
koostamisel toimub palkide lahtisaagimine tsentraallaua meetodil.
Magistritöö teine pool keskendub majanduslikule arvestusele ja toob välja kaks erinevat
stsenaariumi, kus on arvestatud kõiki tehtavaid kulutusi ja saadud tulusid saematerjali
müügist.
Stsenaariumite tulemused on väga erinevad. Esimese stsenaariumi puhul on saadud
negatiivne rahaline tulemus, teise puhul, mis nõuab suuremaid investeeringuid – positiivne
tulemus. Saeveski omanikule on tehtud töö andnud selge ülevaate kogu tootmiskompleksist, et
vajadusel taaskäivitada saematerjali tootmine. Välja on toodud loetelud investeeringutest ja
renoveerimistöödest, uute seadmete soetamisest ja saeveski seadmete uus asendiplaan."
"Metsanduse areng Eestis aastail 1918-1940","1. Bakalaureusetööd","2014","Eesti Vabariigis kehtis 1934. aastani Vene metsaseadus, mis ei pälvinud laiemat tähelepanu. Ees seisis uue mahuka töö, Eesti omariikliku metsaseaduse koostamine. Käesoleva töö eesmärk on anda ülevaade metsanduse seisundist, majandamisest, tähtsusest ja metsamajanduse toetamisest Eesti Vabariigis.
Töö on koostatud teemakohaste trükitud materjalide ja internetis leiduvate kirjandusallikate põhjal. Teistest enam teemakohast teavet leidus kogumikes “Akadeemilise metsaseltsi toimetised“ .
Eesti Vabariigi esimene metsaseadus koosnes viiest osast, millest esimene 259-st paragrahvist oli seadus ise, ülejäänud fikseerisid metsaseadusest tulenevad muutused teistest Eesti Vabariigi seadustest. Tol ajal leidis see seadus rakendust, kuid leidus ka puudujääke ja vaieldavusi. Taasiseseisvunud Eestis leiti diskussioonide tulemusel, et 1934. aasta metsaseadus ei ole ajakohane ning tuli hakata koostama uut metsaseadust. Tõsi, elame ju hoopis teisel ajastul ning metsanduses on toimunud suured reformid. Täiuslikkust ei saavutata vist kunagi.
Lõpuks tuleks lisada, et materjal antud töös ei ole täiuslik. Seega on asjahuvilistel ka tulevikus võimalus neid küsimusi laiendatult ja sügavamalt uurida."
"Kinnisvaratehingute hindade analüüs ning tehinguid mõjutavad tegurid Tallinna korterituru baasil (2005-2014 tehingute alusel)","2. Magistritööd","2015","Uurimistöö eesmärgiks oli uurida kinnisvara hinda ja kinnisvaratehingute arvu
mõjutavad tegureid Tallinna korterituru baasil ning hinnata nende mõju
kinnisvaratehingutele. Analüüsi käigus kasutatavad andmed pärinevad
peamiselt Maa-ameti kinnisvara tehingute andmebaasist, Statistikaameti
andmebaasist ning Eesti Panga statistika andmebaasist. Tegurite mõju
kinnisvara hindadele ja tehingute arvule analüüsimiseks on kasutatud
korrelatsioon- ja regressioonanalüüsi.
Analüüsi tulemusel selgus, et uuritud teguritest mõjutavad korteriomandi
tehingute arvu ja ruutmeetri mediaanhinda enim keskmine eluasemelaenu
intressimäär ning kvartal, milles tehing teostatud on."
"Abiturientide teadlikkus geomaatikast","1. Bakalaureusetööd","2018","Maamõõtmine on tänu infotehnoloogistele saavutustele teinud viimase 50 aasta jooksul läbi suure
arengu. Uue mõõtmistehnika tulekuga tekkis vajadus ka uue termini järele, mis hõlmaks kõiki
mõõtmisega seotud teaduseid. 1980. aastate alguses tutvustati uut mõistet geomaatika. Lisaks
taheti parandada uue terminiga maamõõtmise halba mainet ning vähest populaarsust noorte seas.
Töö eesmärk oli selgitada, kui palju teavad abituriendid terminist geomaatika ning millest võib
olla põhjustatud tööjõu puudus ja madal tudengite arv antud valdkonnas. Selleks viidi läbi küsitlus
abiturientide seas.
Tulemustest selgus, et enamik abituriente polnud kuulnudki geomaatikast, mis selgitab ka vähest
huvi ja sisseastujate arvu geomaatikaga seotud õppekavade hulgas. Tööjõu puuduse põhjusteks on
madal palk ning rahvastiku väljaränne Eestist. Tulevikus võib tööjõu probleem veel süveneda
vähese noorte pealekasvu tõttu."
"Ühendkuningriigi metsanduse ja metsanduspoliitika ülevaade","1. Bakalaureusetööd","2013","Antud bakalaureusetöö annab põgusa ülevaate Ühendkuningriigi metsadest ja nende jätkusuutliku metsade majandamise põhimõtetest. Töö eesmärgiks on täita tühimikku, mis eestikeelses kirjanduses Ühendkuningriigist ja Suurbritanniast valitseb. Suur osa tööst on kirjutatud toetudest standarditele, materjali ajaloolise poole tarbeks leidus peamiselt internetis. Varem pole Eestis selliseid töid kirjutatud, kuid loodetavasti on see töö kellelegi lähtepunktiks järgnevatele kirjutistele."
"Keefiri kasutamise võimaluste uurimine jäätise valmistamisel","2. Magistritööd","2014","Käesoleva uurimistöö eesmärgiks oli uurida keefiri sobivust ja kasutamisvõimalusi jäätise valmistamisel. Ülesande täitmiseks:
	uuriti kirjanduse baasil keefiri ja jogurti kui keefirile sarnase fermenteeritud toote kasutamise võimalusi jäätise valmistamisel;
	töötati välja 2 retsepti keefiri jäätise valmistamiseks;
	viidi läbi jäätise valmistamise katsed kasutades lisandina keefiri;
	määrati keefirijäätise katsetegude füüsikalis-keemilisi ja mikrobioloogilisi näitajaid;
	viidi läbi keefirijäätise katsetegude degusteerimine ning analüüsiti hinnanguid

Jäätis on suure toiteväärtusega, organismi poolt hästi omastav toiduaine, mis sisaldab piima rasva, valke, süsivesikuid, mineraalaineid ja vitamiine. Teda valmistatakse spetsiaalsete segude üheaegsel vahustamisel ja külmutamisel.
Keefir on heaks valgu allikaks taimetoitlastele ja sobib hästi ka laktoosi suhtes allergikutele. Keefiris on osa piimsuhkrut fermenteerunud ja sisaldedes aktiivseid piimhappebaktereid kergendavad need toitumisel laktoosi edasist lõhustumist Keefir on mikroobide poolest tunduvalt rikkalikum kui jogurt, sisaldades näiteks kasulikke Lactobacillus caucasus’st, Leuconostoc spp., Acetobacter spp. ja Streptococcus spp. ning pärmseeni, milliseid jogurtis ei ole. Kuna keefiri mikrofloorale on omistatud probiootilisi omadusi (Zeynep, Guzel-Seydim et al., 2011), siis tekkiski problem, kas oleks võimalik anda neid ka keefiri lisandi kaudu edasi jäätisele suurendades viimase funktsionaalsust.
Keefiri jäätise valmistamise katsed tehti Toiduteaduse ja toiduainete tehnoloogia osakonna laboratooriumis ja mikromeiereis. 
Eelkatsetel laboratooriumis töötati välja valge keefiri jäätise ja kakao lisandiga keefiri jäätise valmistamiseks kasutatavate segude koostised. 
Valge keefiri jäätis sisaldas 40% keefiri, 12% piima, 28,7% rõõska koort, 0,8% želatiini 13,5% suhkrut 0,5% vanilje suhkrut ja 4,5% lõssipulbrit. 
Kakao lisandiga keefiri jäätis sisaldas 40% keefiri, 12% piima, 28,7% rõõska koort, 0,8% zelatiini, 12,5% suhkrut, 0,5% vanilje suhkrut, 3,5% lõssipulbrit ja 2,0% kakao pulbrit.  

Kasutades jäätise kodus valmistamise seadet Stollar ice cream maker  tehti valge keefiri jäätise ja kakao lisandiga keefiri jäätise katseteod. Saadud jäätised analüüsiti määrates füüsikalis-keemilisi, mikrobioloogilisi ja organoleptilisi näitajaid. 
Valge keefiri jäätise pH oli keskmiselt 5,40 ja kakao lisandiga keefiri jäätisel 5,50 ehk 0,1 võrra suurem. pH erinevused jäätise liikide vahel tulenesid tõenäoliselt kasutatud keefiri pH erinevustest.
Valge keefiri jäätise kuivaine sisaldus oli 33,7%, valgu sisaldus 4,6% ja rasvasisaldus 11,0%, kusjuures kakao lisandiga jäätisel olid need näitajad vastavalt 37,4%, 4,8% ja 11,3%.
Kakao lisandiga keefiri jätise näitajad olid mõnevõrra kõrgemad (tabel 8), ehkki nende valmistamisel kasutatavad segud erinesid praktiliselt ainult kakao lisandi võrra. Erinevus võis tekkida tehnoloogilistest võtetest seadmete kasutamisel.
Valge keefiri jäätise mikroobide üldarv oli pärast valmistamist keskmiselt 2,8 x 107 pmü/g, mesofiilsete laktobatsillide arv 8,5 x106 pmü/g, stafülokokkide ja pärm- ning hallitusseente arvud vastavalt 4x101 pmü/g ja 4x102 pmü/g. 
Pärast 2 nädalast säilitamist külmutis oli valge keefiri jäätise mikroobide üldarv keskmiselt 4x106 pmü/g ja mesofiilsete laktobatsillide arv 3,1x106 pmü/g. Jäätise mikroobide üldarv kui ka mesofiilsete laktobatsillide arv langesid säilitamisel keskmiselt vastavalt 7 ja 2,7 korda. 

Stafülokokkide kui ka pärm- ja hallitusseente arvud 2 nädalalisel säilitamisel oluliselt ei muutunud.
Kui pärmseete osas võis eeldada keefirist tulenevalt isegi kõrgemaid arve, siis hallitusseente arvukus jäätises jäi alla saja pmü grammis (<102 pmü/g). 
Kakao lisandiga keefiri jäätise mikroobide üldarv oli pärast valmistamist keskmiselt 4,3x106 pmü/g, mesofiilsete laktobatsillide arv 9,4x106 pmü/g, stafülokokkide arv 8,0x101 pmü/g ja pärm- ning hallitusseente arv 8,2x103 pmü/g.
Pärast 2 nädalast säilitamist külmutis oli kakao lisandiga jäätise mikroobide üldarv keskmiselt 4,0x106 pmü/g, mesofiilsete laktobatsillide arv 3,8x106 pmü/g, stafülokokkide arv 2,0x10 pmü/g ja pärm- ning hallitusseente arv1,1x104 pmü/g. 
Kakao lisandiga keefiri jäätise mikroobide üldarv ja mesofiilsete laktobatsillide arvud olid mõnevõrra madalamad kui valgel keefiri jäätisel.Põhjuseks võis siin olla kaubandusest jäätise katseteks varutud keefiri erinevate partiide erinev mikroobide sisaldus. 
Kakao lisandiga keefiri jäätise pärmseente arvukus kõikus suhteliselt suurtes piirides (<102...2,5x104 pmü/g).Pärmseente arvukus sõltub samuti keefiri mikrofloorast ja on selle loomulikuks koostisosaks.
Hallitusseeni ei leitud üheski valge keefiri jäätise kui ka kakao lisandiga keefiri jäätise uuritud lahjenduses ja nende arv jäi <102 pmü/g.
Säilitamisel külmutis mikroobide üldarv ja mesofiilsete laktobatsillide arvud langesid, samas stafülokokkide ja pärmseente osas olid need muutused märkimisväärselt väiksemad.
Valge keefiri jäätise ja kakao lisandiga keefiri jäätise mikrofloora põhilise koostisosa moodustab keefirist pärinevad probiootilised mikroobid. 
Nii valgel keefiri jäätisel kui ka kakao lisandiga keefiri jäätisel oli nende arv pärast valmistamist ja pärast 2 nädalast säilitamist kõrgem kui terapeutiline minimum (rohkem kui 106 pmü/g).
Valge keefiri jäätise maitse ja lõhn sai 7 hindaja poolt keskmiselt 4,43 punkti, konsistents 5,0 punkti ja välimus 4,85 punkti ning kakao lisandiga keefiri jäätis vastavalt 4,71, 5,0 ja 5,0 punkti.
Kakaoga jäätis meeldis hindajatele rohkem, sest selles oli vähem tunda hapukat maitset. 
Kui hinnata keefiri jäätist tervisliku toitumise seisukohalt, siis võiks selle kindlasti asetada tervislike ja funktsionaalsete magustoitude lahtrisse.
Keefiri on võimalik ja tervisliku toitumise seisukohalt isegi soovitatav kasutada jäätise valmistamiseks."
"Open UAV drooni tiiva ja saba kinnitused","1. Bakalaureusetööd","2020","Open UAV projekti algatas Eesti Lennuakadeemia, kus soovitakse avatud platvormina
koostada mehitamata õhusõiduk ning seda järk-järgult edasi arendada ja optimeerida.
Droonide tiiva ja saba kinnituste kohta on raske informatsiooni leida. Töö eesmärgiks on
luua drooni tiivale ja sabale kinnitusi, mille kasutamine oleks kiire ja lihtne. Töös kasutati
lennunduse teemalisi raamatuid, veebilehekülgi, vestlust idee autoriga ning meilivahetust
idee autoriga. Töö tulemusena projekteeriti programmiga Solid Edge 2019 Student
Edition Open UAV droonile kolm kinnitust – tiiva ja sabapoomi vahele, tiiva keskosa ja
tiivaotste vahele ning vertikaalse ja horisontaalse stabilisaatori vahele. Kaks kinnitust
loodi üksteisega sarnasteks, et kergendada tootmisprotsessi, kolmanda kinnituse juures
üritati kinnitus peita sabatiiva sisse. Loodud kinnitused on lihtsasti kasutatavad, nendega
saab kiirelt vahetada tiivaotsi, et proovida teise profiiliga tiibu jne. Kinnitused loodi nii,
et ei muudetaks esmast drooni mudelit."
"Looduskivist ja põletatud savitellistest kombineeritud müüritiste desalineerimine","2. Magistritööd","2020","Antud uurimistöö käsitleb eelkõige probleeme, mis tekivad niiskuse ja soolade
pääsemisega poorsesse materjali ning nende vähendamist desalineerivate meetodite abil.
Eesmärgiks oli teemaga tutvuda ja katsetada, kuidas toimivad Eestis toodetud savi- ja
lubjapõhised ohverkrohvid soolatustamise protsessis ja kas mõjutavad segu omadusi
erinevad lisandid: aktiivsüsi ja kanepiluu.
Katsed viidi läbi Mooste tall-tõllakuuri ligi 200 aastat vanal kiviseinal, krohvides seal
katselappe viie erineva ohverkrohvi seguga. Kiirendatud katsed tehti kasutades põletatud
telliseid. Erinevate segudega krohviti 24 tellist, mida oli eelnevalt leotatud kolmest
erinevast soolast (NaCl, Na2SO4, NH4NO3) valmistatud lahuses. Ideed katsete teostuseks
saadi peamiselt kirjandusest ja metoodika põhineb aluspinna soolasisalduse määramisel
enne ja pärast ohverkrohvide paigaldust.
Katsete tulemused näitasid peamiselt savibaasil sideainetega segude tõhusust
desalineerimisel. Parimad tulemused soolaioonide eemaldamisel ning ka ohverkrohvide
eemaldamisel aluspinnast andis savikrohv kanepiluuga. Erinevused reaalse seina ja
kiirkatsete vahel näitab objektipõhiste reaalsete situatsioonide dünaamilisust, mis tõttu on
soovituslik desalineerimise protsessi alustades selgeks teha probleemi tekkepõhjused,
müürimaterjalide omadused, ennekõike poorisuurus, jaotumine, ja kogus. Ning sellest
lähtuvalt, kui valikuks saab ohverkrohvi või mähise kasutamine, koostada objektipõhine
segu, kus on desalineerimise toimemehanismid arvestatud ning seeläbi tõhusus suurema
tõenäosusega."
"Männipuidu tangentsiaalne kahanemine","1. Bakalaureusetööd","2017","Siinse bakalaureusetöö eesmärgiks on uurida hariliku männi (Pinus sylvestris L.)
analüüsketaste tangentsiaalset kahanemist kuivatamisel. Töö fookuses on sügis- ja
kevadpuidu aastarõngaste laiuste kahanemise võrdlemine.
Käsitletud teema aktuaalsus seisneb selles, et männi puit on Eestis laialdaselt kasutatav
nii ehituses kui ka mööblitööstuses ning puidu kuivamise ning kahanemise detailne
tundmine võimaldab tagada puidu töötlemisel parema tulemuse. Uurimustöö aluseks
olevad analüüskettad olid lõigatud ja kogutud eelnevate lõputööde (Epler 2014, Ploom
2015) käigus Tartumaalt Järvselja kvartalitelt JS221 ja JS222. Siinses bakalaureusetöös
kaaluti esmalt analüüskettad ning mõõdeti seejärel aastarõngaste laiused. Järgmises töö
etapis kuivatati neid ahjus 103 ± 2 °C juures 48h jooksul. Lõpptulemuste saamiseks
korrati mõõtmisprotsessi, et selgitada välja, kuidas on kaal ja aastarõngaste laiused
muutunud.
Saadud tulemustest võib järeldada, et hariliku männi kuivatamisel on sügispuidu
tangentsiaalne kahanemine suurem kui kevadpuidul."
"Bioetanooli tootmisseadmete uurimus","1. Bakalaureusetööd","2015","Bakalaureusetöö eesmärgiks on uurida bioetanooli tootmiseks vajaminevaid seadmeid. Selle
tarbeks on leitud vajalikud seadmed, mida on tarvis esimese põlvkonna bioetanooli
tootmiseks, kirjeldatud nende olemasolu olulisust ja tööpõhimõtteid. Valik on esimese
põlvkonna seadmete kasuks tehtud, sest sellisel viisil toodetakse maailmas bioetanooli kõige
rohkem ning Eestisse planeeritud tehased on mõeldud tootma sarnasel viisil. Peale seadmete
uurimise on antud töös lühidalt tutvutud etanooli tootmiseks vajamineva toorainega ning kahe
erineva tootmisprotsessiga, milleks on märg- ja kuivjahvatus. Lisaks on välja toodud
bioetanooli ja naftasaaduste võrdlus kütusena kasutamisel ning määravad aspektid etanooli
tootmistehase loomisest asukoha järgi, millest lähtudes on ka pakutud välja teoreetiline
bioetanooli tootmisjaam Eestisse."
"Erinevate lubiväetiste mõju mulla keemilistele omadustele","2. Magistritööd","2019","Põlevkivi põletamisel tekib suures koguses tuhka, millest läheb taaskasutussevaid 3-6%
ning enamus sellest ladustatakse tuhamägedel. Samas on põlevkivituhk
taimetoiteelementide rikas leeliseline materjal, millel on suur perpektiiv happeliste
muldade neutraliseerimiseks.
Töö eesmärkideks oli välja selgitada mulla pH muutuse kiirus ja ulatus ning lupjamise
mõju taimedele omastatavate makrotoitainete sisaldusele sõltuvalt lubiväetisest.
Katse, mille käigus uuriti kuue erineva lubiväetise mõju muldadele, viidi läbi Eesti
Maaülikooli mullateaduse ja agrokeemia laboris.
Katsetulemustest selgus, et kõige kiirem pH muutus toimub peene fraktsiooniga
lubiväetisi kasutades. Antud katses oli kõige efektiivsem neutraliseerija
tolmpõletustehnoloogial saadud filtertuhk, mille mõju avaldus 135 päeva möödudes ka 3-
9 cm sügavuses. Kaltsiumi- ja magneesiumisisaldus suurenes kõige enam tolmpõletus
tehnoloogial saadud tsüklontuhaga. Kaaliumisisaldusele avaldas suurimat mõju sama
põletustehnoloogial saadud filtertuhk ja selle granuleeritud vorm. Granuleeritud
põlevkivituhkade mõju neutraliseerijana kui ka makrotoitainete allikana oli 135 päeva
pikkusel perioodil väiksem võrreldes granuleerimiseks kasutatud tolmjate tuhkadega.
Granuleeritult on tolmpõletuse filtertuha efektiivsem lubiväetis kui granuleeritud
tsirkuleeriva keevkiht põletusel saadud filtertuhk.
Saadud tulemused on olulised hindamaks erinevate põletustehnoloogiatega toodetud
lubiväetiste mõju põllumuldadele, seda nii happesuse neutraliseerijana kui ka toiteainete
allikana."
"Ida-Virumaa mullastiku analüüs ja staatilise kandvuse hindamine","2. Magistritööd","2014","Eestis on eriotstarbeliste masinate liikumist ja selle mõju mullale uuritud peamiselt
põllumajanduses, eesmärgiga hinnata põllutöömasinate tallamise mõju kultuurtaimede
kasvule põllu- ja rohumaadel. Samas militaarmasinate liikumisvõimalusi on Eesti muldadel
uuritud väga vähe. Põhjalik ülevaade mullastikust koos muldade kandvusega võib osutuda
võtmetähtsusega informatsiooniks kaitsejõudude jaoks, mille põhjal ennustada maaväeüksuste
liikuvus- ja manöövrivõimekust strateegiliselt tähtsates piirkondades. Eesti riigikaitse
seisukohalt on üheks strateegilise tähtsusega piirkonnaks Ida-Viru maakond.
Uurimustöö esimeseks eesmärgiks oli analüüsida Ida-Viru maakonna mullastikku lähtuvalt
mullaliigist, lõimisest ja veerežiimist, mis põhinesid korrastatud ja statistiliselt töödeldud
Eesti suure-mõõtkavalise mullakaardi andmetel. Uurimustöö teiseks eesmärgiks oli Ida-
Virumaa muldade staatilise kandevõime arvutamine ja selle põhjal roomiksõiduki
liikumisvõimaluste hindamine. Mulla kandvuse arvutustes kasutati sisendandmetena mulla
lasuvustihedust, sisehõõrdenurka ja kohesiooni.
Mullastiku andmebaasi analüüsimisel selgus, et Ida-Virumaal leidub kõige rohkem
gleimuldasid (29%) ja turvasmuldasid (27%). Ligi 70% Ida-Virumaa muldadest on alaliselt
liigniisked, millest 40% on tugevasti liigniisked mullad. Muldade pealmise kihi lõimise põhjal
on enamlevinud muldadeks liivsavi- (30%) ja liivalõimisega (29%) mullad.
Mulla staatiline kandvus leiti Terzaghi kandevõime valemite järgi - maksimaalne kandevõime
(Qu), lubatud kandevõime (Qa) ja mulla kandevõime kohaliku lihke korral (Qu’). Lisaks
arvutati lihtsustatud kandevõime valemi järgi sidusate muldade kandvus.
Mulla staatilise kandevõime arvutused näitasid, et kõige madalam kandevõime on turvas- ja
turvastunud muldadel, mille maksimaalse kandevõime väärtused jäävad alla 200 kPa. Kõige
madalama maksimaalse kandevõimega (Qu) mullaliik oli tugevasti liigniiske leedeturvastunud
muld (LG1), mille teoreetiliselt maksimaalne kandevõime väärtus jäi vahemikku
51-91 kPa. Kõige suurema maksimaalse kandevõimega olid parasniisked rähkmullad (K),
leostunud ja leetjad mullad (Ko, Kl), näivleetunud mullad (LP) ning põuakartlikud
koreserikkad rähkmullad (Kr), mille maksimaalsed kandevõime väärtused olid suuremad kui
3000 kPa.
Kahe roomiksõiduki nominaalse pinnasurve (NGP) ja keskmise maksimaalse surve (MMP)
võrdluses mulla lubatud kandevõimega selgus, et ligi 37%-l Ida-Virumaa muldadest on
väiksem staatiline kandvus kui masinate NGP väärtused (63 kPa ja 83 kPa) ja u 66%-l
muldadest on väiksem kandvus kui masinate MMP väärtused (150 kPa ja 224 kPa). Kui
lähtuda masinate liikumisvõimaluste hindamisel ainult staatilisest kandevõimest, siis mulla
ületatavus on NGP väärtuse järgi piiratud u 1/3 (37%) Ida-Virumaa mullastikust ja MMP
väärtuse järgi 2/3 (67%) mullastikust."
"Eesti Vabariigi tööstusheite seaduse rakendamise analüüs ettevõttes Kunda Nordic Tsement AS","2. Magistritööd","2014","Käesoleva magistritöö eesmärgiks oli analüüsida kõnealuse ettevõtte tootmise 
vastavusse viimist tööstusheite direktiivi 2010/75/EU ja parima võimaliku tehnika 
nõuetega. 
Tööstusheite direktiiv 2010/75/EU (THD) võeti vastu 2010. aastal ning jõustus aastal 
2011. Nimetatud dokument kehtestab PVT rakendamise kohustuse. Tööstusheite 
seadusega kehtestatakse heidete piirväärtused, mis on tolmu, NOx, SOx ja lenduvate 
orgaaniliste ühendite osas varasemast rangemad. Kunda Nordic Tsement on Kunda 
suurim tööstusettevõte, mille tootmistegevus põhjustab piirkonnas välisõhu saastatust, 
seda eelkõige peentolmu (ületamine CO väljalöökide tõttu), vääveldioksiidi 
(ületamine ca 180 mg/Nm3
 võrra) ja lämmastikdioksiidi (ületamine ca 100 mg/Nm3
 
võrra) osas, pikemas perspektiivis osutuvad probleemideks ka vesinikkloriidi (HCl) ja 
lenduvate orgaaniliste ühendite heitkogused. 
Energiakulust tulenevalt on parimaks lahenduseks minna märgmenetluselt üle 
kuivmenetlusel töötavale tehasele, mille energiakulu on kaks korda madalam. 
Ettevõtte edasise töö jätkamiseks on vaja koostada ka lähteolukorra aruanne, 
kompleksloa taotlus kuivale ahjuliinile, saasteainete heitkoguste vähendamise 
tegevuskava ning taotleda ehitusluba. 
Majanduslikust aspektist tuleb hinnata investeeringuid heitepüüdeseadmetele. 
Tolmuheite vähendamise lahendusena tuleb rekonstrueerida elektrostaatiline sadestaja 
(ESP). NOx heite püüdmiseks sobib märja menetluse puhul selektiivne katalüütiline 
taandamine (SCR) ning kuiva menetlusega ahju puhul selektiivne mittekatalüütiline 
taandamine (SNCR). SOx heite vähendamise sobivaimaks variandiks on absorbendi 
lisamise meetod. 
Kui tehas jätkab tegevust märgmenetlusmeetodil, oleks heitepüüdeseadmetesse 
investeerimise vajadus hinnanguliselt 16 miljonit eurot, kuid energiakulu liiga suure 
hulga tõttu kompleksluba taotleda ei õnnestuks. Kuivmenetlusele üle minnes 
langeksid investeeringud heitepüüdeseadmetele 11 miljoni euroni kuid lisandub 
investeerimisvajadus uude tehnoloogiasse, kogumaksumusega hinnanguliselt 57 
miljonit eurot."
"Vedu veehoidla vee kasutamisvõimalused tehislume tootmiseks","2. Magistritööd","2018","Töös käsitletakse uuringuid Vedu veehoidla kohta ja võimalust rajada tehislumesüsteem
Vedu terviserajale. Vedu terviserada on talvel võimaluse korral Lähte terviserajaga
ühendatud, Lähtel on võimalik tehislund toota, kuid Vedu terviserajal puudub see võimalus
hetkel täielikult.
Töö eesmärgiks on uurida Vedu veehoidla seisukorda ja vee kasutusvõimalust tehislume
toomiseks ning projekteerida Vedu terviserajale statsionaarse torustikuga tehislumesüsteem
veehaardega veehoidlast, võimaluse korral kasutades võimalikult palju olemasolevaid
seadmeid.
Töö käigus on teostatud uuring veehoidla kohta, võrreldakse kahte peamist tehislume
tootmisseadet ja pakutakse välja lahendus, arvestades olukorda. Käsitletakse projekteeritavat
veehaaret vastavalt oludele. Rõhku pannakse sellele, et lund saaks toota hajutatult ja
pakutakse välja lahendus, kus seadmetele on mitu vee väljavõtukohta.
Antud töö on pigem teoreetiline ja keskendutakse rohkem uurimistele ja projekteerimisele."
"Abiks väikekäitlejale. 2 osa. Piim ja piima töötlemine","Raamatud","2020","Töögrupp (2012. a väljaanne): Sirje Pajumägi, Katrin Laikoja, Andres Elias, Lembit Lepasalu, Vilma Tatar, Annemari Polikarpus, Hannes Mootse, Anna Pisponen, Väino Poikalainen (Eesti Maaülikool); Kaili Sillamaa, Eve Ader (Põllumajandusministeerium);
Airi Vetemaa (Eesti Mahepõllumajanduse Sihtasutus); Riina Tõlgo (Tartumaa Veterinaarkeskus)."
"Tammepuidust lahtivõetav laud","Rakenduskõrgharidusõppe lõputööd","2020","Antud lõputöö eesmärgiks on koostada ilma metallist kinnitusvahenditeta tammepuidust
lahtivõetav laud, kasutades selleks vaid puidust tappseotisi.
Laud on disainitud välitingimustes kasutamiseks, puiduniiskuse kõikumise tõttu on laua
konstruktsioonil kasutatud tappseotisi, mis võimaldavad puidul paisuda ja kahaneda,
hoides ära lõhede tekkimise laual. Lauda on võimalik lahti võtta neljaks põhiosaks,
kasutades selleks lõputöö käigus väljatöötatud kiiluga lukustuvaid tappseotisi. See
võimaldab liigutada lauda siseruumidesse, kui seda ei kasutata, nt. talvel, tagades laua
pikema eluea.
Lõputöö tulemusena on koostatud: lahtivõetava söögilaua joonised, lauaplaadi
kinnitusmehhanism, materjali kulu arvutused, vajalikud laua detailid, laua montaaž ja laua
viimistlus."
"Võõrliikide ohjamine vereva lemmmaltsa (Impatiens glandulifera Royle) näitel","2. Magistritööd","2013","Võõrliikide laialdane levik on kaasa toonud hulgaliselt erinevaid probleeme, mis ennekõike ohustavad kohalikku bioloogilist mitmekesisust. Tulenevalt probleemide intensiivistumisele, on hakatud järjest rohkem võõrliike ohjama. Tõhus ohjamine tugineb neljale ohjamistsükli osale: 1) probleemide ennetamine, 2) liikide varajane märkamine ja kiire reageerimine, 3) liikide tõrjumine ning 4) hilisem seire. Käesoleva töö üheks eesmärgiks oligi anda ülevaade võõrliikide ohjamisest ja selle kui protsessi olemusest. Põhjalikumalt keskenduti võõrtaimeliikide ohjamisele ning konkreetsemalt verevale lemmmaltsale.
Töö teiseks ning peamisemaks eesmärgiks oli hinnata võõrliik verev lemmmaltsa tõrje edukust ühe vegetatsiooniperioodi jooksul. Püstitatud eesmärgi saavutamiseks viidi antud võõrtaimeliigiga läbi tõrjumiskatse. Katse sooritati Viljandimaal kahes Eesti suurimas vereva lemmmaltsa metsistunud populatsioonis. Katse käigus katsetati kahte tõrjemeetodit: niitmist ja kitkumist. Katsealadele oli konstrueeritud 3x3 erinevat proovilappi, millest kolm olid niidetavad, kolm kitkutavad ja kolm kontroll ehk nulltöötlusega. Tõrje edukuse hindamiseks mõõdeti kõikidel proovilappidel erinevaid taimede parameetreid, milleks olid taimede arvukus, ohtrus, lehtede pikkus ja laius ning taimede kõrgus.
Tuginedes andmeanalüüsi tulemustele, võib väita, et vereva lemmmaltsa tõrjumine mõjutas oluliselt nii taimede elujõudu kui ka produktiivsust. Kõige rohkem mõjutas tõrjumine elujõuliste taimede keskmist arvukust. Arvukuse langus oli peale teist kontrollvaatlust madalaim niidetavatel aladel. Lisaks võis niidetavate alade puhul märgata ka seda, tõrjumine oli pärssinud elujõuliste taimede lehtede- ja kõrguskasvu, mis olid mõnevõrra väiksemad kui kitkutavatel aladel kasvavate elujõuliste taimede samad näitajad. Seega võib antud katse puhul järeldada, et kasutusel olnud tõrjemeetoditest oli mõnevõrra efektiivsem niitmine."
"Käopesa pereelamute tarkmaja lahendus ja elektrisüsteem","1. Bakalaureusetööd","2016","Käesoleva töö teema valiku puhul sai määravaks viimasel ajal üha enam populaarsust
koguma hakanud tark maja (nutimajade) kontseptsioon. Töö autoril avanes Käopesa
pereelamutesse ehitada elektrikilbid, huvist ajendatuna tekkis soov sealseid süsteeme ja
lahendusi lähemalt uurida. Autor on koostanud sarnasel teemal ka kursusetöö aines
inseneriinformaatika, kus vaadeldi Käopesa targa maja lahendusi. Käesolevas
bakalaureusetöös on uuritud tarkmaja lahendust, töös on välja toodud milliseid süsteemi
lahendusi pakub käesolev tark hoone.
Bakalaureusetöö eesmärgiks on välja selgitada kuidas on lahendatud hoonete
elektrivarustus ning teha kindlaks hoonete täpne toitekaablite magistraalvõrk, mõõta
toitekaablite rikkesilmuse näivtakistused, arvutada lühisvoolud ja leida kaitserakendus
ning leida lahendus kuidas ühendada olemas olev välisvalgustus hooneautomaatika võrku
võimalikult lihtsate ja majanduslikult soodsate vahenditega. Töös on kasutatud nii erialast
kirjandust kui ka autori poolt teostatud mõõdistuste/uurimuste tulemusi.
Töös püstitatud esimene ja teine hüpotees lükati ümber. Esitatud uurimisküsimused said
kõik vastuse. Töö tulemusena on autor loonud endale selgema pildi hetkeolukorrast ja
uutest arengusuundadest hooneautomaatika valdkonnas. Töö tulemused näitavad, et
Käopesa pereelamute süsteeme saaks muuta kasutajate jaoks mugavamaks ning
energiasäästlikumaks. Tulemusi on tutvustatud ka Käopesa pereelamute poolsele
kontaktisikule."
"Ultraviolettkiirguse mõju termiliselt töödeldud lepapuidule","1. Bakalaureusetööd","2020","Puidu omaduste parandamiseks kasutatakse erinevaid viise, millest üks on termiline töötlus.
Termilise töötluse käigus viiakse puidu temperatuur teatud aja jooksul kindlale
temperatuurile, seejuures protsessi aeg ja temperatuur sõltuvad sellest, millist töötlusastet
saada soovitakse. Selle protsessi käigus muudetakse puidu omadusi jäädavalt.
Üheks puitu kahjustavaks teguriks on ultraviolettkiirgus. Et selle mõjust teada saada
termiliselt töödeldud puidule on antud töös läbi viidud katsed termiliselt töödeldud halli
lepa ja sanglepa katsekehade kohta. Töös olid kasutuses sanglepa (Alnus glutinosa) ja halli
lepa (Alnus incana) naturaalsed katsekehad, lisaks veel mõlema puuliigi kohta kümme
erinevat termotöötlust, kokku 88 katsekeha.
Töö eesmärkideks on uurida erinevate termiliste töötlusastmetega sanglepa ja halli lepa
vastupanu ultraviolettkiirgusele ja teada saada, kas ultraviolett kiirgus mõjub kõigile
kümnele töötlusastmele sarnaselt, lisaks kas sanglepa ja halli lepa vastupanu on erinev."
"Mycoplasma bovis’e põhjustatud udaranakkuse karjasisene levimus, mõju lehma udaratervisele, piimatoodangule ja -koostisele","2. Magistritööd","2016","Subkliiniline mastiit põhjustab majanduslikku kahju alanenud piimatoodangu ning
halvenenud piimakvaliteedi tõttu. Käesoleva uurimistöö eesmärkideks oli välja selgitada
Mycoplasma bovis’e (M. bovis) põhjustatud subkliinilise mastiidi karjasisene levimus ning
hinnata M. bovis’e põhjustatud subkliinilise mastiidi mõju lehma piimatoodangule ja
piimakoostisele. Uurimistöö läbiviimiseks koguti 2014. aasta novembris ühes Eesti
lüpsikarjas kõikidelt lüpsvatelt lehmadelt (n = 522) individuaalsed piimaproovid. Igast
piimaproovist määrati somaatiliste rakkude arv, valgu-, rasva- ja karbamiidisisaldus ning
registreeriti lehma päevane piimatoodang. Polümeraasi ahelreaktsiooniga määrati
Mycoplasma bovis’e, Staphylococcus aureus’e, Streptococcus agalactiae ja Streptococcus
uberis’e esinemine piimaproovides. M. bovis’e levimus oli uurimisaluses karjas 17,2%
(95% UV 14,1 ; 20,8). M. bovis’e põhjustatud subkliinilise mastiidi esinemises ei olnud
erinevust 1. ja 2. laktatsiooni ning enam kui 3. laktatsiooni lüpsnud lehmade vahel. Samuti
ei tuvastatud uuringus erinevust subkliinilise M. bovis mastiidi esinemussageduses
erinevates laktatsioonistaadiumites. Lehmadel, kelle piimaproovis tuvastati M. bovis, oli
päeva piimatoodang keskmiselt 2,9 kg võrra väiksem võrreldes lehmadega, kelle
piimaproovis M. bovis’t ei tuvastatud. M. bovis’e esinemine piimaproovis seostus oluliselt
kõrgema piima somaatiliste rakkude arvuga (p < 0,05) ning väiksema rasva- ja
karbamiidisisaldusega. Uurimistöö tulemuste põhjalt järeldati, et subkliinilisel M. bovis
mastiidil on negatiivne mõju uurimisaluse karja udaratervisele, piimatoodangule ja -
koostisele. Järeldust, et subkliinilise M. bovis mastiidi mõju udaratervisele ja
piimatoodangule teistes Eesti piimafarmides oleks sarnane meie uuringu tulemustega, ei
saa teha ühes karjas tehtud uuringu põhjal. Käesoleva uurimistöö tulemusi saab kasutada
infoallikana edasiste M. bovis mastiiti käsitlevate uuringute planeerimisel. Et paremini
mõista M. bovis’e olulisust nakkava mastiidipatogeenina, on vaja teostada täiendavaid
epidemioloogilisi uuringuid selgitamaks, millised on antud haigustekitaja leviku- ja
ülekandeteed loomade vahel nakatunud karjas ning millised riskifaktorid mõjutavad
haiguse teket."
"Tehnoloogiliste operatsioonide tootlikkuse analüüs puidutööstusettevõttes Nelta  Trade OÜ","Rakenduskõrgharidusõppe lõputööd","2021","Käesoleva rakenduskõrgharidusõppe lõputöö eesmärgiks oli uurida tehnoloogiliste 
operatsioonide tootlikkust puidutööstusettevõttes Nelta Trade OÜ. Vaatluse alla võeti 
raamsaekaater, lintsaekaater, servamissaag, kaks nelikanthöövlit ja järkamissaag.
Tehnoloogiliste operatsioonide ühe vahetuse tootlikkused leiti operatsioone 
kronemetreerides, erialakirjanduse valemit kasutades ja varasemat dokumentatsiooni 
analüüsides. Tehnoloogiliste operatsioonide uurimiseks kasutati vastavalt olemasolevatele 
andmetele erinevaid metoodikaid. Saadud tulemuste põhjal selgitas autor välja, millised 
operatsioonid on kõige ajakulukamad ja andis enda soovitused, kuidas tootmist kiirendada.
Analüüsi tulemusel selgus, et ettevõttes kasutatava raamsaekaatri tootlikkuseks ühes 
vahetuses on keskmiselt 144 planku (780 jm) ja palkide maht 17,720 m3
. Lintsaekaatri
vahetuse keskmiseks tootlikkuseks on 129 planku (696 jm), mahuliselt on 18,815 m3
kuusepalki. Servamissaega lahatakse ühes vahetuses 576 planku (3110 jm) ning sellest 
kogusest saadakse keskmiselt 8 kuivatipakki (31,7 m3
). Nelikanthöövli +GF+ Brugg ühe 
vahetuse tootlikkus 5,4 m pikkuse materjaliga on 800 tk (4320 jm) ja Gubisch 170 BS 170/6 
ühe vahetuse tootlikkus on 1184 tk (6393,6 jm). Järkamissae ühe vahetuse tootlikkuseks on 
476 järkamise operatsiooni. Nende tulemuste analüüsi tulemusel on kõige ajakulukamaks 
tehnoloogiliseks operatsiooniks palkide lahkamine saekaatritega."
"Vasikate roojast isoleeritud Escherichia coli antibiootikumiresistentsus ja selle seos antibiootikumide kasutamise ning vasikate söötmis- ja pidamistingimustega","2. Magistritööd","2017","Mikroobide resistentsus on 21. sajandil üks kriitilisemaid probleeme nii inimeste kui ka
loomade tervishoius. Eestis ei ole varasemalt uuritud vasikate normaalmikrofloora
resistentsuse seost antibiootikumide kasutamise ning vasikate söötmis- ja
pidamistingimustega. Samuti ei ole varem uuritud, kas farmides järgitakse Eesti
Maaülikooli poolt välja antud veiste antibakteriaalse ravi soovitusi. Uurimistöö
eesmärgiks oli leida seoseid vasikate roojaproovidest isoleeritud Escherichia (E.) coli
antibiootikumiresistentsuse, antibiootikumide kasutamise ja teiste riskitegurite vahel ning
hinnata, kas veiseid ja vasikaid ravitakse Eesti Maaülikooli poolt välja antud
ravisoovituste kohaselt. Selleks koguti 2015. aasta novembrist 2016. aasta aprillini 47-st
Eesti piimaveisefarmist alla ühe kuu vanustelt vasikatelt 201 roojaproovi. Kolmelt kuni
viielt kõhulahtisusega vasikalt koguti individuaalsed roojaproovid ning kolme kuni viie
kliiniliselt terve vasika roojast üks koondproov. Proovidest isoleeriti E. coli ning
diskdifusiooni meetodil määrati tundlikkus 12 antibiootikumi suhtes.
Uuringuga tuvastati, et kõhulahtisust põdevate vasikate roojast isoleeritud resistentsete E.
coli tüvede osakaal oli suurem võrreldes kliiniliselt tervete vasikate roojast isoleeritud
tüvedega. Kõige kõrgem oli resistentsus tsiprofloksatsiini, tetratsükliini, ampitsilliini ja
sulfametoksasooli suhtes. Resistentsus tsiprofloksatsiini suhtes oli kõhulahtisusega
vasikate isolaatide hulgas 74,5% ja kliiniliselt tervete vasikate hulgas 58,1%.
Multiresistentseid isolaate esines 37,2% koondroojaproovides ja 67,4%
individuaalroojaproovides. Kui farmis joodeti vasikatele praakpiima, oli kõhulahtisusega
vasikate roojaproovidest isoleeritud E. coli hulgas multiresistentsus oluliselt kõrgem, kui
praakpiima mitte jootvate farmide vasikatel. Enrofloksatsiini kasutamine vasikate
ravimisel seostus oluliselt kõrgema E. coli tsiprofloksatsiiniresistentsusega kliiniliselt
haigete vasikate roojas. Küsitletud farmidest 51,2% kasutasid fluorokinoloone rutiinselt
vasikate kõhulahtisuse ravimiseks ning 50% mastiidi ravimiseks. Kokku kasutasid 75%
farmidest rutiinselt mõne veiste või vasikate haiguse ravimisel esmavaliku ravimina
fluorokinoloone, 82% süsteemselt manustatavaid 3. või 4. põlvkonna tsefalosporiine ja
7% kolistiini. Ükski uuringus osalenud karjadest ei järginud väljatöötanud ravisoovitusi
täiel määral. Uurimistöö tulemustest selgus, et nii kliiniliselt tervete kui ka
kõhulahtisusega vasikate roojaproovidest isoleeritud E. coli resistentsus on kõrge ning
farmides kasutatakse palju reservantibiootikume, eriti fluorokinoloone. Need tulemused
näitavad, et antibiootikumide kasutamist tuleks ohjata ning võimaldab edasiste uuringute
planeerimist kogutud info ja isolaadipanga baasil. Reservantibiootikumide kasutamise
piiramine tagab jätkusuutlikkuse antimikroobse ravi rakendamisel ning vähendab
resistentsete mikroobide ulatuslikku levikut"
"Annikoru Seemnekeskuse teraviljakuivati taastuvenergia lahendus päikeseelektrijaama näitel","1. Bakalaureusetööd","2015","Käesoleva bakalaureusetöö peamiseks eesmärgiks on päikeseenergia kasutusvõimaluste
hindamine Annikoru Seemnekeskuse teraviljakuivatis. Täiendav eesmärk on erinevate
potentsiaalsete päikeseelektrijaama lahenduste tasuvusarvutuste sooritamine.
Viljakuivati elektrienergia analüüsi tulemused näitasid, et aastas tarbitakse kuivatikomp-eksis
keskmiselt 200 MW∙h elektrienergiat. See tõi selgelt välja asjaolu, et kuivati näol on tegu
suure elektrienergia tarbijaga. On mõistetav, et tarbimise osaline katmine päikese-energia
tootmise arvelt vähendaks kulutusi elektrienergiale ning aitaks kaudselt vähendada ka
fossiilsete kütuste tarbimist.
Päikesepaneelide paigutusvõimalusi analüüsides leiti, et paneelide paigutamiseks maaüksusel
on 3 erinevat võimalust, kuid neist üks jäeti valikust välja. Kokkuvõtvalt jõuti tulemuseni, et
kompleks ning selle lähiümbrus on päikesepaneelide paigaldamiseks sobilik. Ehk teisisõnu on
kuivatikompleksil hea potentsiaal päikeseenergia tootmiseks.
Tasuvusarvutuste tulemused näitasid, et erinevate päikeseelektrijaama lahenduste puhul jäid
tasuvusajad vahemikku 7…11 aastat. Tulemustest järeldati, et peamiseks tasuvusaega
määravaks teguriks on süsteemi algne ehitusmaksumus ning installeeritud võimsus nii suurt
efekti ei oma."
"Majandustarkvara valikuvõimalused jaekaubandusettevõtetele","1. Bakalaureusetööd","2016","Bakalaureusetöö eesmärk on välja selgitada majandustarkvarade valikuvõimalused
jaekaubandusettevõtetele, mis aitaksid parandada ettevõtte tööd. Tuues näitena äriühingu,
võib öelda, et ettevõtte peamiseks sihtmärgiks on teenida kasumit, pakkudes teatud toodet
või teenust. Ettevõtte peamisteks huvideks on hoida tulud ja kulud kontrolli all, millest
tulenevalt tekib ootus ka majandustarkvara järele.
Töös on kasutatud erialakirjandust ja teaduslikke artikleid, mis võimaldavad luua
raamistiku, kuidas jaekaubandusettevõtte majandustarkvara vajadusi analüüsida. Seejärel
tutvus autor eelnevalt koostatud kolme magistritööga, mille põhjal valis kümme enim esile
toodud majandustarkvara, mis sobisid jaekaubandusettevõtetele. Majandustarkvarade
pakkujatele koostas autor hinnapakkumise päringu, et selgitada majandustarkvarade
valikuvõimalused jaekaubandusettevõtetele.
Bakalaureusetöö koosneb kahest peatükist, millest esimene peatükk annab ülevaate
majandustarkvara olemusest, valikut mõjutavatest teguritest ja majandustarkvara
funktsionaalsusest ning selgitab, millistest osadest ehk moodulitest tarkvara koosneb.
Lisaks on antud ülevaade ettevõtete jagunemisest ja majandustarkvarade pakkujatest.
Uurimustöö teises osas on koostatud majandustarkvarade analüüs töös kasutatud
hinnapakkumise päringule vastanud ettevõtete põhjal. Majandustarkvarad on jaotatud
kahte gruppi: kus esimesse gruppi kuuluvad terviklikud programmid ja teise gruppi
majandusinfosüsteemid. Käesolevas bakalaureusetöös on välja toodud valikukriteeriumid
majandustarkvarade võrdlemiseks.
Analüüsist selgus, et majandustarkvarad ei erine oluliselt teineteisest valikukriteeriumite
alusel. Tarkvarasid saab jaotada ettevõtte spetsiifika järgi. Spetsiifika seisneb selles, et osa
ettevõtteid vajab oma töös e-arvete funktsiooni, teised laoarvestuses mitme lao lisamise 
võimalust jne.
Jaekaubanduse puhul on ettevõtetel sisuliselt samad tarkvaralised vajadused, nagu näiteks
finantsarvestuse-, laoarvestuse- ja kassasüsteemi olemasolu. Ettevõtte tarkvara
üldvajadustele järgnevad erivajadused, nagu näiteks finantsarvestuse mooduli jagunemine
spetsiifilisemaks. Spetsiifilisemaks osadeks on näiteks maksudeklaratsioonide koostamine
ja eksport, arvete saatmisvõimalus meiliga, e-arvete valmidus jne.
Tarkvara valikut tehes tuleb määrata ettevõtte spetsiifikast tulenevad vajadused.
Alustuseks tuleb fikseerida valikukriteeriumid ja seejärel kohandada kriteeriumid
vastavalt tarkvarale."
"Majapidamiste võla suurust ja teenindamisvõimet iseloomustavad näitajad Eestis aastatel 2007-2011","1. Bakalaureusetööd","2013","Bakalaureusetöö uurib majapidamiste võla suurust ja teenindamisvõimet iseloomustavaid näitajaid Eestis aastatel 2007-2011. Vaatluse all olev ajavahemik hõlmab järsu majanduslanguse perioodi kui ka taastumist ja tõusu. Teooria osas toob autor ülevaate majanduskasvu mõistest ja olemusest, selgitab laenamise mõistet ja olemust ühiskonnas, tutvustab tarbimisteooriaid ning selgitab tegureid, mis võivad mõjutada inimeste tarbimiskäitumist ja laenamist. Majapidamiste võla suurust uuritakse näitajate põhjal nagu võlgnevus, finantsvõimendus, võlateenindamine ja heaolu. Laenu liikidest keskenduti peamiselt eluaseme- ja tarbimislaenudele. Aastatel 2008-2009 peamiseks tunnuseks oli SKP langus, millega kaasnesid hiljem sissetulekute ja eratarbimise vähenemine. Nõudluse languse tagajärjel vähenesid investeeringud. Samas kodumajapidamiste kasutatav tulu oli nendel aastatel suurem tarbimiskulutustest ning suudeti rohkem säästa. 2010. aastal hakkas majandus taastuma ning 2011. aastal olid paljud majandusnäitajad kasvanud. Laenumaht aastatel 2007-2011 oli keskmiselt 7,2 miljardit eurot. Võlgnevust hindas autor võla ja SKP ning võla ja kasuta-tava tulu suhte dünaamika alusel. Võlakoormus on küll langustrendil, kuid selle jätkuvalt kõrge tase piirab endiselt laenuvõtmise soove. Võrreldes Ungari, Poola, Slovakkia Leeduga ja Lätiga on Eesti võlakoormuse taseme poolest esimene, kuid võlakoormuse kasvu poolest eelviimasel kohal. Tegelikult vaatamata raskele perioodile majanduses, palkade langemisele ja suurele tööpuudusele on finantskriis endaga kaasa toonud majapidamiste finantsvarade kasvu, viie aastaga on kasvanud 1,7 korda ehk 8,7 miljardi eurolt 14,9 miljardi euroni. Majapidamiste eluasemelaenu suhe kinnisvara väärtusesse on analüüsitaval perioodil üsnagi kõrge. Kuna laenukasvuga paralleelselt ei kerki kinnisvarahinnad, siis finantsvõimendus oli ebastabiilne. Majapidamiste võlateenindamist leevendavad madalad baasintressid. Bakalaureusetöös ilmnesid mitmed asjaolud, kogu analüüsitava perioodi vältel ei olnud laenukasv kooskõlas makromajandusliku arenguga. Kui Eesti majanduslik seis oli 2011. aastaks paranenud, kus
ilmnesid makromajandusnäitajate positiivsed kasvutempod, siis 2011. aastal oli laenukasv jätkuvalt negatiivne. Majanduslanguse perioodil vähenes oluliselt laenunõudlus, mida võib seletada suurenenud ebakindlus ja vähenenud sissetulekud. Uurimustöö tulemused näitavad, et hoolimata majandustõusust on majapidamised siiski ettevaatlikumad laenude võtmisel."
"Juure- ja tüvemädanike kahjustused 41-80 aastastes hariliku kuuse (Picea abies (L.) Karst.) puistutes","2. Magistritööd","2019","Magistritöö olulisimaks eesmärgiks oli uurida hariliku kuuse enamusega puistutes juure- ja
tüvemädanike esinemist vanusevahemikes 41-60 ja 61-80 aastat, analüüsida juuremädanike
levikut harvendamata ja harvendatud puistutes ning välja selgitada teiste juuremädanike
tekitavate seente liigiline koosseis kasutades uue põlvkonna DNA sekveneerimist.
Juurdekasvuproovid (N=756) koguti 2016. ja 2017. aastal 63 proovialalt elusatelt hariliku
kuuse puudelt. Juurdekasvuproovidelt hinnati visuaalselt mädaniku olemasolu (perifeerne,
tsentraalne ja tumenemine). Kogutud juurdekasvuproovidest (N=756) analüüsiti 252
puiduproovi Eesti Maaülikooli metsapatoloogia ja -geneetika laboris liigispetsiifiste DNA
praimeritega juurepessu (Heterobasidion spp.), külmaseene (Armillaria spp.) ja verev
nahkise (Stereum sanguinolentum) olemasolu tuvastamiseks ning 504 hariliku kuuse
juurdekasvuproovi analüüsiti uue põlvkonna sekveneerimise (NGS) meetodil, et tuvastada
lisaks juurepessu, külmaseene ja verev nahkise esinemisele ka teiste olulisemate seente
esinemist puiduproovides.
756 analüüsitavast hariliku kuuse juurdekasvuproovist olid juurepessu nakkusega 241
proovi, mis moodustab 31,9% uuritud proovide arvust. Vähesel määral tuvastati ka
külmaseene (1,6%) ja verev nahkise (4,5%) esinemist.
Harvendusraiete mõju hindamisel juurepessu osakaalule selgus, et harvendamata (33%) ja
harvendatud (31%) puistute vahel ei esine statistilist olulist erinevust (p>0,16). Samuti ei
ole juurepessu kahjustusel statistiliselt olulist erinevust (p=0,44) nooremas (41-60 a.) ja
vanemas (61-80.a) kuuse enamusega puistutes. Analüüsides harvendusraiete teostamise
hulga (harvendamata, 1x harvendatud, 2x harvendatud) mõju juurepessu levikule selgus, et statistiliselt oluline erinevus (p<0,001) esineb vaid nooremas (41-60 a.) vanusevahemikus,
kus juurepessu esinemise osakaal oli madalam kaks korda harvendatud puistutes (8%)
võrreldes üks kord harvendatud (50%) ja harvendamata (27%) puistutega. Juurepessu
esinemisel vanemas (61-80 a.) vanusevahemikus statistilist olulist erinevust (p>0,05)
raiumata ja raiutud variantide vahel ei tuvastatud.
Kasvukohatüübi (sinilille, jänesekapsa ja naadi) ja diameetri koosmõjust juurepessu
osakaalule selgus, et juurepessu poolt on suuremas diameetriklassis (70-80 cm) enam
kahjustatud sinilille (50%), seejärel jänesekapsa (40%) ja naadi (30%) kasvukohatüübi
kuusikud.
Uue põlvkonna sekveneerimisega analüüsiti (N=504) teisi võimalikke mädanikutekitajaid
harilikul kuusel, neid tuvastati koos juurepessu, külmaseene ja verev nahkisega kokku 225
puiduproovist (44,9%). Saadud tulemustest selgus, et enam levinumad mädanikku tekitvad
teised seene perekonnad harvendatud aladel mõlemas vanusevahemikus on Fomitopsis sp.
(9,3%), Hyphodontia sp. (5,8%) ja Onnia sp. (4,2%) ning harvendamata puistutes
Fomitopsis sp. (3,2%), Antrodia sp. (2,2%) ja Ganoderma sp. (1,6%).
Tööst selgus, et 41-80 aastastes kuuse enamusega puistutes ei mõjuta juurepessu esinemist
ainult raie teostamine/mitte teostamine, vaid juurepessu levikule avaldavad olulist
positiivset mõju veel mulla pH, mulla toiteelemendid (kaalium, magneesium, fosfor),
ajalooline maakasutus (endine põllumaa ja põline metsamaa) ning okaspuu- ja lehtpuu
osakaal puistus. Edasistes uuringutes oleks vajalik hinnata ka ilmastiku muutuste mõju
juuremädanike levikule."
"Kliimaaktiivsete indiviidide aktivismi tagamaad ja olemus Eesti  keskkonnaorganisatsioonide liikmete näitel","1. Bakalaureusetööd","2021","Kiiresti muutuva kliima põhjuseks on suures osas inimtegevuse tagajärjel õhku paiskunud 
kasvuhoonegaasid, millega on kaasnenud terve muutuste ahel üle maakera, mis hõlmab 
elurikkuse ja elukvaliteedi langust, ekstreemseid ilmastikuolusid ning ulatuslikke 
majanduskahjusid. Pidades silmas teadlaste ennustatud tagajärgi ning kliimamuutuste 
pakilisust, on tekkinud mitmeid kodanikeorganisatsioone, milles nõutakse valitsuselt 
kiiremat tegutsemist kliimamuutuste vähendamiseks. Bakalaureusetöö eesmärgiks on 
uurida kliimateemadega tegelevate indiviidide käitumisharjumuste tagamaid, nende 
isiklikke eesmärke ning ootuseid valitsuse tegevusele. Eesmärgi saavutamiseks viidi läbi 
14 poolstruktueeritud intervjuud kliimaaktiivsete indiviididega. Tulemuste 
tõlgendamiseks viidi läbi kvalitatiivne sisuanalüüs. Tulemustest ilmnes, et kõik 
intervjueeritavad rakendavad oma elus keskkonnaalaseid käitumisharjumusi. Selgus, et 
aktivimi taga on mitmeid psühholoogilisi tegureid ja emotsioone ning sisemisi 
motivaatoreid nagu individuaalse keskkonnamõju vähendamine ning samaväärselt hea 
kliima ja keskkonna hoidmine tulevaste põlvede jaoks. Aktiivset käitumist süvendab 
asjaolu, et valitsuse poolt ei nähta piisavalt kiiret tegutsemist ning selles osas soovitakse 
näha valitusepoolseid samme, millega kaasneks õhku paiskunud kasvuhoonegaaside 
hulga vähendamine. Tulevikus on käesolevas töös esitatud tulemuste põhjal võimalik 
uurida antud valdkonda veelgi süvenenumalt või viia saadud tulemuste põhjal läbi 
kvantitatiivne uuring, mis võimaldaks mõista põhjuste paikapanevust laiemas kontekstis."
"Ponsse harvesteride mõju metsapinnasele","1. Bakalaureusetööd","2021","Antud bakalaureusetöö koosneb 5st peatükist. Esmalt antakse ülevaade 
masindegradatsioonist, siis näidatakse, mis Ponsse harvestere ning rehve kasutatakse. 
Lõpuks presenteeritakse arvutuste tulemused ning nende analüüsid.
Arvutused paljastasid, et harvesteride erisurve pinnasele võib jõuda isegi saemeeste 
survele lähedale. Need on kõige kergemad harvesterid. Mida raskemaks harvesterid 
lähevad seda suuremat mõju avaldavad nad pinnasele. Rehvi valik on harvesteridel väga 
tähtis. Tulemused näitasid, et 750mm laiusega rehvid avaldasid kõige vähem mõju 
pinnasele.
Tulemusi võrreldakse Sven Holmi tööga, kus ta analüüsis John Deere’i forwarderide mõju
pinnasele. Forwarderid valiti tööst välja nii, et nende mass ühtis harvesteride omaga. 
Võrdluses tuli välja, et lintidega avaldatakse palju vähem mõju pinnasele, kuna kaal on 
jaotatud palju paremini.
Töö autor usub, et antud bakalaureusetöö annab hea ülevaate sellest, kuidas harvesterid 
mõjutavad metsapinnast ning kuidas seda parandada. Kui linte ei saa kasutada, siis õige 
rehvivalik avaldab tunduvalt vähem mõju pinnasele."
"Kliendirahulolu SA Tartu Teaduspargi teenustega aastal 2012","1. Bakalaureusetööd","2013","Tiheda konkurentsi tõttu on ettevõtetel järjest raskem hoida olemasolevaid kliente, ning leida juurde uusi kliente. Tihedas konkurentsis saavad olla tugevad ettevõtted just need, kes omavad võimalikult palju lojaalseid kliente.
Bakalaureusetöö eesmärgiks oli välja selgitada kliendirahulolu SA Tartu Teaduspargi teenustega 2012 aastal, ning sealhulgas selgitada ettevõtte kliendisuhete tugevad ja nõrgad küljed. Bakalaureusetöö eesmärgist lähtuvalt oli püstitatud järgmised uurimisülesanded: selgitada välja klientide rahulolu teoreetiline olemus ja tähtsus; anda ülevaade SA Tartu Teaduspargi kliendikesksetest tegevustest; viia läbi klientide rahulolu uuring SA Tartu Teaduspargis; analüüsida SA Tartu Teaduspargi klientide seas läbi viidud küsitluse tulemusi ja võrrelda neid eelmiste küsitluste tulemustega.
Tuginedes erialasele kirjandusele võib väita, et mida aeg edasi, seda enam küllastuvad turud, seda sarnasemaks muutuvad tooted ja teenused ning seda keerulisem on hoida kliente lojaalsetena ühe kindla ettevõtte või kaubamärgi küljes. Just sel põhjusel on tulusate kliendisuhete hoidmine ja kasumlik juhtimine muutunud ühelt poolt üha raskemaks, teisalt aga üha olulisemaks tegevuseks kõigile ettevõtetele. Mida suurem on kliendirahulolu, seda tõenäolisem on, et tarbijast võib ajapikku kujuneda lojaalne klient kes on ettevõttele kõige kasulikum. Kliendirahulolu suurenemine toob tavaliselt kaasa käibe ja kasumi kasvu ning vastupidi. Tuleb teada kliendi soove ja ootusi ning võimalusel neid soove täita.
Kliendirahulolu mõõtmise mudeleid ja meetodeid on mitmeid, neist on antud lühiülevaade käesolevas bakalaureusetöös. Lühike ülevaade antakse ZEF (z-scored electronic feedback), SERVQUAL, NPS (Net PromoterScoreon) soovitusindeksist, kliendirahulolu indeksist ja Euroopa kliendirahulolu indeksist. Käesolevas töös kasutatud küsimustiku ülesehitamisel kasutas autor poolstruktureeritud küsimustikku, mis sisaldas nii suletud kui avatud küsimusi. Ankeedi koostamisel valis töö autor andmete kogumismeetodiks kirjaliku ankeetküsimustiku, mis saateti kõigile Tartu Teaduspargi ettevõtetele e-posti teel.
Klientide rahulolu uuringust selgus, et ettevõtte tugevamateks klienditeeninduse külgedeks on: SA Tartu Teaduspargi töötajate teenindus inkubatsiooniprotsessis; SA Tartu Teaduspargis töötavate konsultantide suhtlemisoskus; äriplaani koostamise ja finantsjuhtimise nõustamine; ettevõtete vaheline koostöö ja kaasamine rahvusvahelistesse projektidesse; koolituste ja seminaride korraldamise teenus; seminariruumide kasutamise võimalus; printimise ja
koopiate tegemise võimalus; parkimise võimalus; kommunaalteenused; hoonete üldine seisukord ja ettevõtete käsutuses olevate ruumide tehniline seisukord.
Klientide rahulolu uuringust selgusid ka klienditeeninduse nõrgad küljed, nendeks on: Ettevõtluse Arendamise Sihtasutuse taotluste alane nõustamine; täiendav rahastamise alane nõustamine; tehnoloogia ja tehnosiirde alane nõustamine; ettevõtete välisreklaam väljaspool SA Tartu Teaduspargi hooneid; ettevõtteteabe esitamine SA Tartu Teaduspargi kodulehel; ettevõtete ühised messikülastused; renditavate ruumide rendihinna ja kvaliteedisuhe; sideteenused, internetiühendus.
Lähtudes käesoleva töö eesmärgist ja tuginedes uuringu tulemustele, soovitab töö autor SA Tartu Teaduspargil tööle võtta konsultante, kes nõustaks kliente just sellel alal, kus praeguste Tartu Teaduspargi oma töötajate teadmised nõrgaks jäävad. Nii on võimalik parandada Tartu Teaduspargi poolt pakutavaid nõustamise teenuseid. Kliendirahulolu tõstmiseks renditavate ruumide rendihinna ja kvaliteedisuhte parandamiseks soovitab autor teha ruumides vajalik remont. Sideteenuse ja internetiteenuse parandamiseks korraldada uus uuring (küsitlus), mille tulemusena probleemsed alad kaardistatakse. Sideteenuse kvaliteet võib olla sõltuv teenusepakkujast sest kummaski hoones on teenusepakkuja ja ka sideseadmed erinevad.
Maine kujundamise parandamiseks toob välja autor omapoolsed ettepanekud: SA Tartu Teaduspark käia klientidega tihedamini ühismessidel; SA Tartu Teaduspargi kodulehel kajastada rohkem klientide tegemisi ja saavutusi; meedias välja anda artikleid klientide saavutustest.
SA Tartu Teaduspargis on kliendirahulolu paljudes valdkondades kõrge, kuid on valdkondi, kus kliendirahulolu suurendamisega on oluline tegelda.
Käesolevast uurimistööst võib järeldada, et viies ellu autori poolseid ettepanekud on Tartu Teaduspargis võimalik kliendirahulolu oluliselt parandada."
"Jätkusuutlikku loodusturismi toetava hea tava vajadus ja põhimõtted Eesti huvigruppide näitel","2. Magistritööd","2015","Töö eesmärk oli välja selgitada Eesti loodusturismifirmade, avaliku sektori asutuste ning
erialaorganisatsioonide teadlikkust jätkusuutliku loodusturismi mõistest ning nende hinnang
seda toetava ühtse hea tava ja eetika põhimõtete välja töötamisest.
Töö teoreetilises osas analüüsiti erialakirjandust ja teadusartikleid, millega näidati jätkusuutliku
turismi seoseid eetika ja hea tava põhimõtetega. Töö praktilises osas viidi läbi
veebipõhine ankeetküsitlus, mis koostati teoreetilises osas kogutud- ja ekspertidega läbi
viidud intervjuudest saadud andmete põhjal. Küsitluse käigus selgitati välja vastajate
teadlikkus jätkusuutliku loodusturismi mõistest, komponentidest ja nende omavahelisest
tasakaalust ning suhtumine hea tava ja eetika vajalikkusesse.
Andmete analüüsist järeldus, et jätkusuutliku loodusturismi mõiste oli tuttav ja seda
moodustavat kolme komponenti oskas välja tuua veidi üle 50% vastajatest. Kõik ülejäänud
vastajad nimetasid jätkusuutlikku turismi komponendina ainult looduskeskkonna. Sellest
järeldub, et jätkusuutlikuse mõiste vajab laiemat tutvustamist ja tasakaal kolme komponendi
vahel on kaldunud looduskeskkonna poole, mida kinnitas ka kirjandusallikate analüüs. Hea
tava- ja eetikapõhimõtete välja töötamise vajalikkust hinnati kõrgeks, kuid eelistati hea tava 
põhimõtete loomist. Nende põhimõtete loomise vajadust seostati loodusturismi valdkonna
tegevusraamistiku kujunemisega, usalduse kasvuga, maine parandamisega ja sotsiaalse
kontrolli mehhanismi moodustumisega. Eetiliste põhimõtete välja töötamises hinnati kasuna
sihtkoha imago tõusu, sisendit kaalutlusotsuste tegemiseks ja seadustes esinevate võimalike
hallide alade täitmist.
Koostöö vajadust hindasid kõrgelt avalikku sektorit esindanud vastajad, keskmisest
madalamalt loodusturismi ettevõtjad ja erialaorganisatsioonid, kuid tulemused näitavad, et
koostöövalmidus on kõigil osapooltel olemas. Koostöö peamise vormina nähti loodusturismi
ettevõtteid ühendavat katusorganisatsiooni.
Hea tava, eetika ja ettevõtte tegevuspõhimõtteid kirjeldavate väidete analüüs kinnitas, et
vastajad hindavad jätkusuutliku looduskeskkonnaga seotud väiteid kõrgemalt, kui sotsiaalsevõi
majanduskeskkonnaga seotud väiteid."
"Varude arvestus Tartu Autolammutus OÜ-s","1. Bakalaureusetööd","2013","Töö ülesandeks oli uurida Tartu Autolammutus OÜ-s kasutatavaid varude arvestuse
põhimõtteid ning teha ettepanekuid ettevõtte varude arvestuspõhimõtete muutmiseks ja
täiustamiseks. Töö esimeses osas on selgitatud varude mõistet, erinevate autorite arvamusi
varudest, varude arvestussüsteeme ja nende iseärasusi, varude allahindlusi ja inventeerimise
korda ning varude kuluks kandmist finantsarvestuses. Varud on varad, mida hoitakse
müügiks tavapärase äritegevuse käigus, mida toodetakse müügiks tavapärase äritegevuse
käigus või materjalid või tarvikud, mida tarbitakse tootmisprotsessis või teenuste osutamisel.
Varude arvestusel on kasutusel varude pidev või perioodiline arvestussüsteem. Varude
kuluks kandmisel on kasutusel individuaalmaksumuse meetod, FIFO meetod ja kaalutud
keskmise meetod. Töö annab ülevaate Tartu Autolammutus OÜ-st, ettevõtte varude
arvestussüsteemidest, varude kuluks kandmise meetoditest, inventeerimisest ja varude
allahindlusest. Analüüsitakse kasutatavate meetodite vastavust Eestis kehtivatele
põhimõtetele, tehakse ettepanekuid varude arvestuse täiustamiseks ettevõttes."
"Elamute vahelagede lahenduste võrdlus","2. Magistritööd","2015","Käesoleva magistritöö eesmärk on arvutustulemuste põhjal võrrelda elamute vahelagede
maksumust erinevate sillete ja materjalide kasutamise korral. Samuti tuuakse välja
alternatiivseid võimalusi vahelagede ehitamiseks. Töö tulemuste põhjal saavad tellijad,
ehitajad ja projekteerijad teha valikuid elamute vahelagede ehituses.
Uuringus käsitletakse kahekorruselist üksikelamut (kriteeriumiteta vahelagi) ning kahe ja
enama korteriga elamut (kriteeriumitega vahelagi), kus on erinevad heliisolatsiooni- ning
tulepüsivusnõuded vahelagedele. Töös vaadeldakse kaheksat erinevat kandekonstruktsiooniga
vahelage: puittaladel vahelagi, terastaladel vahelagi, monoliitne raudbetoonvahelagi,
monteeritav õõnespaneelidest vahelagi, ruukki liitprofiilist vahelagi, teras-betoon vahelagi,
puit-betoon vahelagi ja ristkihtpuitvahelagi. Vahelagesid võrreldakse 4, 6 ja 8 meetrise silde
korral.
Puitvahelagi osutus odavamaiks 4 meetrise silde korral nii kriteeriumiteta, kui ka
kriteeriumitega vahelagede puhul. Monteeritav õõnespaneelidest raudbetoonvahelagi oli
odavaim nii kriteeriumiteta, kui ka kriteeriumitega 6 ja 8 meetrise sildega vahelae korral.
Kriteeriumitega 4 ja 6 meetrise sildega vahelae puhul osutus monoliitsest raudbetoonist
vahelae maksumus võrdselt soodsaks puitvahelaega ja monteeritava raudbetoonvahelaega.
Erinevate sillete puhul jäid odavamaid ruutmeetri hinnad kriteeriumiteta vahelagede korral
vahemikku 59-81€ ja kriteeriumitega vahelagede korral vahemikku 88-93€."
"Riigi Kinnisvara AS-i kinnisvara korrashoiu optimeerimine Politsei- ja Piirivalveameti ning Päästeameti Elva objektide näitel","2. Magistritööd","2015","Magistritöö temaatika valik tulenes Riigi Kinnisvara AS-i (RKAS) omandis olevate Politsei-
ja Piirivalveameti ning Päästeameti Elva objektide optimeerimise vajadusest, mis
tuleneb üüripinna mittenõuetekohasest funktsionaalsusest ning amortiseerunud vara remondivajadusest
või investeeringuna uue hoone ehitamisest. Uurimustöö eesmärgiks on
eeltoodud objektide kinnisvara väärtuse tõstmine ja kliendi nõuetele vastava töökeskkonna
tingimuste loomine.
Uurimistöös uuriti eeltoodud objektide olukordi ning kliendi funktsioonidele nõuetele
vastavust. Objektidele teostati visuaalne tehnilise seisukorra inventeerimine, hinnati
klientide üüripindade mahtude vajadusi ning pindade energiatõhusust. Metoodikana toodi
välja järgmised variandid: A - olemasolevad hooned remonditakse järkjärgult läbi 5- aastase
remondikava; B – olemasolevad hooned rekonstrueeritakse; C – rajatakse uus ühishoone.
Toodi välja kõigi variantide plussid ja miinused ning võrreldi olemasolevate hoonete
energiatarbimisi.
Tulemuste analüüsimiseks koondati objektide ülevaatuste tulemused, võeti arvesse
RKASi poolt hinnatud varade remondivajadusi, hoonete kasutajate poolt antud hinnangud
objektidele ning lisaks analüüsiti remonttööde ja investeeringute tasuvusi läbi üüritasude.
Koostatud uurimustöö võiks leida lähiaastatel kasutust töös käsitletud objektide üüripindade
ja üürihindade optimeerimisel."
"Insektitsiidsete preparaatide toime suur-süsijooksikule (Pterostichus niger Schall.)","2. Magistritööd","2016","Olulisemad põllumajandusmaastike indikaatorliikideks on röövtoidulised jooksiklased
(Coleoptera: Carabidae). Insektitsiidide kontaktset mõju jooksiklastele on uuritud mitmetes
teadustöödes, kuid seejuures on vähe tähelepanu pööratud nende mõjule seedemürkidena.
Uurimistöö eesmärk oli hinnata botaaniliste (NeemAzal-T/S, neemi- ja karanjaõli)
(toimeained: azadirahtin, karanjiin) ja sünteetiliste insektitsiidide (Actara 25 WG)
(toimeaine: tiametoksaam) võimalikke mõjusid suur-süsijooksiku (Pterostichus niger
Schall.) valmikute suremusele, liikumis- ja allajahtumisvõimele.
Töö tulemusena selgus, et neonikotinoid Actara 25 WG madalad kontsentratsioonid
(0,14% ja 0,02%) olid suur-süsijooksiku valmikutele toksilised, tekitades mardikatel
liikumishäireid ja põhjustasid allajahtumisvõime langust. Botaanilised insektitsiidid olid
samas katseputukatele vähem toksilised ning ei kutsunud neis esile käitumuslikke häireid.
Jätkuuuringud peaksid selgitama tiametoksaami ja neemipreparaatide mõju röövtoiduliste
jooksiklaste ning teiste kasulike lülijalgsete käitumisele ja suremusele. Seni veel vähe
tuntud insektitsiidse toimega karanjaõli efektiivsus vajab Eesti tingimustes põhjalikumaid
uuringuid."
"Eesti maaelu arengukava 2007-2013 1., 3. ja 4 . telje püsihindamise aruanne : 2012. aasta","Uuringute aruanded","2013","Eesti maaelu arengukava 2007–2013 (MAK) toetuste kasutamine on jõudnud viimase aastani. Käesolev aruanne kajastab eelneva perioodi tulemusi. Euroopa Komisjoni maaelu arengu komitee andis MAK 2007–2013 heakskiidu 29. novembril 2007, mil avanes võimalus kasutada ühise põllumajanduspoliitika ja maaelu arengu toetusi Maaelu Arengu Euroopa Põllumajandusfondist (EAFRD). MAKi raames on Eestil võimalik kasutada ligikaudu 925,2 mln eurot avaliku sektori toetusraha põllumajanduse ja maaelu arengu toetamiseks. Perioodil 2007–2013 rahastatakse EAFRD fondist 714,6 mln euro ning kaasfinantseeritakse Eesti riigi eelarvest 210,6 mln euro ulatuses.
MAKi meetmete rakendamine toimub Põllumajandusministeeriumi ja tema valitsemisala asutuste koostöös. Metsamajanduslikke meetmeid rakendatakse koostöös Keskkonnaministeeriumi valitsemisala asutustega. Meetmete rakendusüksus ja makseasutus on PRIA. Käesoleva aruandeperioodi lõpu 31.12.2012 seisuga on PRIA poolt rakendatud 1. telje kõik üheksa meedet koos peamiste alameetmetega. Samuti on rakendatud kaks 3. telje meedet koos alameetmetega ning Leader-meede. Programmperioodi viimasel aastal on planeeritud rakendada 1. telje kuue meetme puhul alameetmed piiratud mahus, 3. telje mitmekesistamise meede väga piiratud mahus ja Leader-meede. MAKi eelarve kasutamine ja toetuse määramine on jõudnud lõpusirgele. Projektide elluviimine on aktiivne ja viimasel aastal tuleb tähelepanu pöörata toetuse reaalsele kasutusele ning eelarvejääkide juhtimisele.
MAKi strateegilise lähenemisega seoses rakendatakse seire- ja hindamise süsteemi, mis on sätestatud Nõukogu määruse (EÜ) 1698/2005 artiklis 86. EMÜ majandus- ja sotsiaalinstituut on MAK perioodil 2007–2016 püsihindaja 1., 3. ja 4. telje raames. MAK 2007–2013 2. telje püsihindaja on Põllumajandusuuringute Keskus (PMK). Püsihindajad teevad omavahel koostööd, et hinnata telgede vahel tekkinud seoseid ja mõju ettevõtjatele. Püsihindaja pädevus on määratletud põllumajandusministri 21. märts 2011. a määrusega nr 26 „Eesti maaelu arengukava 2007–2013 seire ja hindamise kord“. Vastavalt korrale edastab Eesti Maaülikool Põllumajandusministeeriumile aruandeaastal rakendatud toetuste kohta aruandeaastale järgneva aasta 1. aprilliks seirearuande koostamiseks vajaliku teabe:
 ülevaade arengukava 1., 3. ja Leader-meetme toetustest, mis sisaldab andmeid tulemus- ja mõjunäitajate kohta, võttes arvesse arengukavas sätestatud eesmärke ning sisend- ja väljundnäitajaid;
 ülevaade 1., 3. ja Leader-meetme püsihindamisalastest tegevustest;
 vajaduse korral muu teave toetuste tõhusamaks rakendamiseks.
Püsihindamisel lähtutakse EL ühisest seire- ja hindamisraamistikust (CMEF- Common monitoring and evaluation framework). Lisaks on koostatud püsihindaja poolt andmete analüüsi metoodika.
 Püsihindamise tulemusena on võimalik iga-aastaselt juhtida abiraha paremat ärakasutamist programmi ning meetmete eesmärkidest lähtuvalt.
 Püsihindamisega tagatakse struktureeritud ülevaade toetuse saajatest ja kaasnevatest sotsiaalmajanduslikest näitajatest. Püsihindamise käigus kogutud andmete tulemused perioodil 2007–2012 võetakse kokku käesolevas aruandes. Püsihindamise tulemuste analüüsimisel lähtutakse maaelu arengu meetmete kolme põhieesmärgi täitmisest, milleks on:
 põllumajanduse ja metsanduse konkurentsivõime parandamine ümberkorraldamise, arendamise ja innovatsiooni toetamisega;
 keskkonna ja paikkonna parandamine maade hooldamise toetamisega;
 maapiirkondade elukvaliteedi parandamine ja majandustegevuse mitmekesistamise soodustamine.
Püsihindamine hõlmab kõiki MAK 2007–2013 1., 2., 3. telje ja Leader-meetme toetusi, mis on seotud põllumajanduse ja metsamajanduse konkurentsivõimega, maade hooldamise ja keskkonnaga, elukvaliteediga ja tegevuste mitmekesistamisega. Võetakse arvesse olukordade mitmekesisust, alates rahvastiku puuduse käes kannatavatest ääremaadel asuvatest maapiirkondadest ja lõpetades linnakeskuste suureneva surve all olevate maapiirkondadega.
Käesoleva aruande koostajad ja püsihindamise teostajad meetmete lõikes on:
Kersti Aro – meede 1.1, 1.3 ja Leader-meede;
Sirje Simmo – meede 1.2, 1.8, ja 1.9;
Jaana Prants – meede 1.6, 1.7 ja 3.2;
Risto Räisa – meede 1.4.1, 1.4.2, 1.4.3, 3.1 ja 2. telje kokkuvõte;
Mati Mõtte – meede 1.5.1, 1.5.2, 1.5.3, 1. telje kokkuvõte ja üldosa. Andmepäringute tegemine."
"Väikese tõstekõrgusega õhktõstuki uurimine","2. Magistritööd","2014","Töös uuriti väikese tõstekõrgusega (40, 80, 120 cm) õhktõstukit uputussügavusega
2,60 m. Katsete eesmärk oli uurida kasutegurit ja seda mõjutavaid tegureid. Katsetati
kolme pihusti konstruktsiooni – otse tõusutorru ühendatud 25x2,3 õhutoruga, õhujaotuskambriga
ja 35 Ø6 mm avaga tõusutorus ning õhujaotuskambriga ja 140 Ø3 mm avaga
tõusutorus pihustit. Leiti, et pihusti konstruktsioon ei avalda Ø63 tõusutoruga õhktõstuki
kasutegurile oluliselt mõju. Suurimat mõju avaldab pihustisse antud õhu hulk. Kasuteguri
väärtused leiti arvutuste teel tuginedes katseandmetele. Maksimaalne kasuteguri
väärtus saadi 34,8 %, minimaalne 16,1 %. Järeldati, et õhktõstuki kasutegur on enamasti
väiksem võrreldes sarnaste karakteristikutega (Qmax=2,06l/s; Hmax=1,2m) pumpadega.
Paremaks valikuks võib õhktõstuk osutuda võõriseid sisaldava või keemiliselt aktiivse
vedeliku pumpamisel. Töös on tutvustatud õhktõstukite ajalugu, tööpõhimõtet ja arvutusaluseid."
"Lammutusjäätmete keskkonnasõbralik käitlemine Sadala lauda näitel","1. Bakalaureusetööd","2013","Autor uuris, millised võimalused on lauda lammutamiseks võimalikult keskkonnasäästlikult ning samas ka maksimaalselt tulusad lammutajale. Töö autor teostas mõõtmised ja tegi arvutused, mille järgi koostas andmetabeli, kus on välja toodud materjaliliikide kogused ja hinnakiri. Saadud tulemuste analüüsimise põhjal selgus, et kasulikum on töödelda võimalikult palju ehitus- ja lammutusjäätmeid kohalpeal ning seejärel saadud materjalid suunata taaskasutusse."
"Mahetoidu töötlemise olukors ja selle arenguvõimalused Eestis","1. Bakalaureusetööd","2013","Olenemata kohaliku mahetootmise kiirest laienemisest, ei ole töötlev tööstus tootjate
ja tarbijate nõudlusega suutnud sammu pidada, mistõttu läheb osa
mahepõllumajanduslikku toodangut (toorainet) tavatöötlemisse ning ei jõua kaupluste
lettidele mahetootena. Mahepõllumajandustootmise arengu seisukohast on oluline just
kohaliku tooraine kasutamine ja sellele lisandväärtuse andmine ja turustamine, mis
tagaks tootjatele suurema konkurentsivõime.
Töö eesmärk oli välja selgitada Eesti mahetoidu töötlemise sektori hetkeseis ning
tegurid, mis takistavad mahetöötlemise turule sisenemist ja pärsivad sektori arengut.
Eesmärk oli hinnata sektori väljakutseid arenguvõimaluseks ja pakkuda välja
lahendusi mahetöötlejate arvu ja toodangu mahu kasvatamiseks. Töös analüüsitakse
olemasoleva info ja autori poolt mahetöötlejate seas läbiviidud uurimuse põhjal
vastavate tegurite mõju ja seoseid valdkonna arenguvõimalustega.
Tulemustest ilmnes et, mahetoidu turustamise suurimaks takistuseks on eelkõige
oluliselt kallim hind võrreldes tavatootega ja kohalike tarbijate madal ostujõud.
Samuti suhteliselt väikesed tootmismahud takistavad pääsu olulisematele kohalikele
turustuskanalitele, milleks on supermarketid ja suuremad osutukeskused. Nõrgaks
kohaks on ka tootmisahela lünklikkus, vähene ühistegevus ja koostöö väärtusahelas,
väikesed kulutused innovatsioonile, turustuskanalitele, kvalifitseeritud tööjõu puudus
ja investeeringute nappus.
Mahetoidu töötlemise sektori arengu toetamine on väga oluline, kuna sellel on suur
potentsiaal pakkuda tarbijatele kõrgekvaliteedilisi ja innovaatilisi tooteid ning see
omab olulist rolli kohaliku mahepõllumajanduse arengus ja tulevikule suunatud
jätkusuutlike praktikate levikus."
"Klaasjäätmete kasutamine betooni jämetäitematerjalina ning selle mõju betooni survetugevusele","2. Magistritööd","2019","Käesolevas magistritöös uuriti purustatud jäätmeklaasi kasutamist betoonis ning selle
mõju betooni survetugevusele. Betooni valmistamiseks vajalike looduslike
täitematerjalide varud vähenevad kiiresti ning vaja on leida neile sobivaid alternatiive.
Kuna maailmas on suur jäätmeprobleem, siis üheks võimalikuks betooni täitematerjali
asendajaks võiks olla jäätmete hulgast sorteeritud klaas.
Töö eesmärk oli jämetäitematerjali osaline asendamine purustatud jäätmeklaasiga
betoonis ning sellisel viisil valmistatud katsekehade survetugevuse hindamine. Töö käigus
anti ülevaade betooni ja klaasi ajaloost Eestis ja maailmas, klaasjäätmete hulkadest Eestis
aastatel 2004-2017 ning tutvustati varasemaid uurimusi ja katseid antud teema osas.
Lisaks kirjeldati lähemalt räni-leelise reaktsiooni olemust ja selle uurimise ajalugu ning
koostati tasuvusanalüüs jäätmeklaasi kasutamise kohta betoonisegus.
Survetugevuse hindamiseks valmistati kolm erinevat betoonisegu, kus karastatud
jäätmeklaasiga asendati jämetäitematerjali 40% ja 60% ulatuses jämetäitematerjali
massist ning segu, kuhu lisati 20% jäätmeklaasi. Katsekehasid valmistati 56 ning nende
survetugevust hinnati purustaval meetodil.
Katsetulemused näitasid, et mitte ükski valmistatud betoonisegudest ei saavutanud peale
28 päevast kivinemist kandekonstruktsioonides kasutamiseks vajaminevat keskmist
survetugevust. Kõige kõrgem keskmine survetugevus, 32,57 MPa oli betoonisegul, kus 
jäätmeklaasiga asendati 40% jämetäitematerjali massist. Kõige väiksem keskmine
survetugevus, 23,46 MPa oli betoonisegul, kuhu lisati 20% jäätmeklaasi. Sama
betoonisegu kivinemisel 90 päeva tõusis aga betooni survetugevus 31,77 MPa-ni.
Läbi viidud tasuvusanalüüs näitas, et jäätmeklaasi kasutamine betooni valmistamisel
langeb toote omahind märkimisväärselt ning võib anda tootjale olulise eelise.
Töös selgus, et karastatud jäätmeklaas on sobivaks jämetäitematerjali asendajaks
betoonis. Optimaalseks asendamise koguseks hinnati 40% jämetäitematerjali massist.
Täiendavalt oleks vajalik räni-leelise reaktsiooni võimalikkuse hindamine ning
jäätmeklaasiga valmistatud betooni külmakindluse uurimine."
"Jaoturlaaduri TZK-30 arendus","1. Bakalaureusetööd","2014","Autor vormistas antud lõputöö selliselt, kus töö esimeses pooles tutvustati laaduri ajalugu ja vajalikkust inimestele. Teises pooles keskenduti probleemile, kuidas muuta objekt tänapäevaste laaduritega sama uuenduslikuks. 
Esimeses osas tutvustati eesmärke ja põhjendati, millest on selline teema ajendatud. Selgitati, miks on otstarbekam uuendada olemasolevat laadurit. Põhjendati automatiseerimise olulisust väike ettevõtjate jaoks. 
Teises osas toodi välja laaduri vajalikkus FIE Väino Olevi kartulihoidla näitel, kus on madalad ja kitsad tingimused ning põllutöömasinatega manööverdamine piiratud. Osutati ajaloolisele taustale, sest tegemist on kohaliku riigi toodanguga ning seda võib pidada rahvuslikus mõttes oluliseks. Lisaks toodi välja välismaiste laadurite omapärad, eelised ja puudused. Võrreldi TZK-30-ga ning tehti järeldused, millises suunas võiks toimuda laaduri arendus. 
Töö kolmandas osas võrreldi erinevaid võimalusi ja alternatiive, kuidas saaks kompenseerida TZK-30 suurima puudujäägi, noole pööramismehhanismi automatiseerimise. Analüüsiti hüdraulilise ja elektrilise ajami negatiivseid ja positiivseid külgi ning pakuti välja lahendusi, kuidas oleks kõige otstarbekam pööramist teostada. Samuti toodi välja hetkel laaduril toimivad hüdro- ja elektriskeemid, mida arenduse käigus muudetakse või kuhu lisatakse ahelaid juurde. 
Neljandas osas analüüsiti põhjalikult hüdraulilise silindriga pööramise lahendust. Toodi välja variandid, kuidas seda teostada ning elektrooniliselt juhtida. Koostati skeemid elektri- ja hüdrosüsteemide lisa ahelate jaoks. Viidi läbi katsetus määramaks vajalikud jõumomendid. Sellest tulenevalt arvutati välja silindri poolt rakendatavad jõud ja –momendid. Lisaks osutati võimalikele ohukohtadele, mida peab jälgima valides ja installeerides silindrit, näiteks survenurk. Toodi välja kolme põhiasendi skeemid, kus on näidatud silindri asendid ning nurgad nii noole, liikumise, jõu mõjumissuuna kui laaduri vahel. Nende põhjal saab visuaalse ülevaate, kuidas välditakse surnud seisu ja ebasoovitud suunalist liikumist. 
Viiendas peatükis analüüsiti majanduslikku efektiivsust ning toodi välja automatiseerimise maksumus. Põhjendati, miks ei saa määrata rentaablust, vaid selgitati, et uuenduse tulemusena paraneb töökvaliteet, suureneb ajavõit, ülevaade protsessist ning mugavus. Automatiseerimine vähendab oluliselt laadimise erikulu ja suurendab tootlikkust. Andmete analüüsi käigus selgus, et laadurit on otstarbekas automatiseerida ja arendada, sest konstruktsioon on tugev ja lihtne, kuid tehnilised lahendused on aegunud ning neid on võimalik vajadusel ümber ehitada. Nendest kahele põhilisele ajami tüübile keskendudes pakkus autor välja võimalused, kuidas noole pööramine automatiseerida elektri- ja hüdroajamiga. Hüdroajami puhul toodi välja detailne plaan, kuidas seda teostada ning millised muudatused on vaja sisse viia."
"Töötajate töörahulolu ja motivatsioon LPP Estonia OÜ Lõuna-Eesti brändikauplustes","1. Bakalaureusetööd","2018","Töörahulolul ning motivatsioonil on suur roll nii tööandja kui töövõtja vaatepunktist.
Motiveeritud ja rahulolev töötaja tahab oma tööd teha ning teeb seda suurema innuga. Töö
autor koostas LPP Estonia OÜ Lõuna-Eesti brändikauplustes empiirilise uurimuse. Uuritava
objekti probleemiks oli viimaste aastate jooksul LPP Estonia OÜ Lõuna-Eesti
brändikauplustes suurenenud tööjõu voolavus. Bakalaureusetöö autori eesmärk oli välja
selgitada, kuivõrd rahul ja motiveeritud on LPP Estonia OÜ Lõuna-Eesti brändikauplustes
töötavad töötajad ja kas nad näevad ennast ettevõttes töötamas ka pikemas perspektiivis.
Käesolev bakalaureusetöö on jagatud kaheks osaks, teoreetiliseks ja empiiriliseks. Töö
esimene pool hõlmab töörahulolu- ja motivatsiooniteooriaid ning nende olemust. Töö
empiirilises osas annab autor ülevaate uuringu eesmärgist, kasutatud meetoditest,
koostatud valimist ning läbi viidud uuringu tulemustest ja ettevõttele
tehtud parendusettepanekutest. Autori läbiviidud ankeetküsitlusest selgus, et LPP Estonia
OÜ töötajad on üldiselt oma töö ja ettevõtte juhtimisega rahul ning motiveeritud oma tööd
tegema. Samas selgus ka vastuste analüüsist, et üle poolte vastajatest on ebakindlad, kas nad
töötavad ettevõttes ka järgneval aastal."
"Põhikoolis õpetatavate keskkonnateemade roll õpilaste isiklikus  keskkonnakäitumises","1. Bakalaureusetööd","2021","Eestis on põhikoolis käimine kohustuslik, mistõttu on just sellel õppeastmel oluline roll 
inimeste kujundamisel, et seeläbi mõjutada tervikuna ühiskonna adekvaatset toimimist ning 
lapsepõlves kujunenud hoiakud mõjutavad käitumisharjumusi pikaajaliselt.
Töö eesmärk on määrata, milline roll on 6. klassis loodus- ja tehnoloogiaõpetuses läbitud 
keskkonnateemadel noorte keskkonnakäitumise kujunemisel, mille saavutamiseks viidi nelja 
eri karakteristikutega koolide 7. klassi õpilastega läbi fookusgrupi intervjuud, milles 
fokusseeriti põhikooli riiklikule õppekavale vastavates 6. klasside õpikutes käsitletavatele 
keskkonnakäitumisega seotud teemadele.
Antud bakalaureusetöös selgus, et enim keskkonnakäitumisega seotud teemasid käsitleb 6. 
klassis õppeaine loodusõpetus, kuid sellel ja teistel käitumist puudutavatel koolitundidel on 
väiksem roll keskkonnakäitumise kujundamisel kui perekonnal, selle väärtustel ja 
käitumisharjumustel. Õpilaste jäätmete sorteerimise oskuste väljakujunemise puhul on 
põhikoolil suurem mõju kui perekonnal, mida saab seostada koolidesse asetatavatest 
jäätmete sorteerimise õpetustest ning õpetajate poolt läbiviidavast teavitustööst, mis
kodumajapidamistes puuduvad. Suurt rolli teadmiste läbi keskkonnakäitumise kujundamises 
mängib ka sotsiaalmeedias kokkupuututud keskkonnateemaline sisu. Koolitunnis videote 
vaatamine võimaldab teadmiste parema kinnistumise ning sügavamat mõju omavad
šokeerivad visuaalid keskkonnaprobleemide kohta. Uuringus osalevad noored leidsid, et 
keskkonnateemasid kajastatakse koolis liialt vähe ning tõid välja teemaringi, mille 
teadmistest neil enda arvates vajaka jääb."
"Mustikate (Vaccinium) maheviljeluses kasutatud väetised","1. Bakalaureusetööd","2017","Järjest enam kasvab inimeste teadlikus toidu osas ja jälgitakse, mida süüakse. Mustikad sisaldavad
tervisele palju kasulikke antioksüdatiivsete omadustega orgaanilisi ühendeid: antotsünaanid,
foolhape, vitamiin A ja C, karotenoidid jne. Nõudluse suurenemisega on vaja saada
mahekasvatustes suuremaid ja kvaliteetsemaid (suuremal hulgal kasulikke aineid sisaldavaid)
saake. Saamaks maheviljeluses suuremaid ja kvaliteetsemaid saake on oluline, et mustikataim
saaks piisavalt toitaineid, st. tagama peab piisava ja sobiva väetamise.
Antud töö eesmärgiks oli kirjanduse põhjal välja selgitada:
• mustikate mahekasvatuses kasutatavad orgaanilised väetised ja iseloomustada nende
omadusi mustikataimede bioloogilistest eripäradest lähtuvalt;
• millised maheviljelusse lubatud väetised tagavad mustikataimede suure saagikuse ning
kõrge bioaktiivsete ühendite sisaldusega marjad.
Lõputöö põhineb teaduskirjandusel. Käesolevas tööst selgub, et on mitmeid orgaanilisi kui ka
kaubalisi väetisi, mis sobivad mustika mahekasvatusse. Saagikust aitab parandada Eestis
kättesaadavatest kaubalistest väetistest Biolan (2,0-1,2-2,0), Kemira Bio, Biolan 4-2-1, Monterra
9-1-4 ja Compost kanakaka. Väga hea saagikuse saab ka, kui kasvatada mustikaid
turbasubstraadis või segada muld turbaga. Viljade keemilisele koostisele mõjub positiivselt
Monterra 9-1-4 (tõstab marjade fenoolide sisaldust), Biolan 4-1-2 (tõstab antotsüaanide sisaldust
marjades). Orgaanilistest materjalidest mõjutavad positiivselt mustika produktiivsust kui ka
marjade kvaliteeti näiteks läga (kui pH-d pidevalt jälgida), kakaokestade substraat, kondijahu,
merevetikas ja pruunvetikas. „Ideaalset väetist“ mustikate maheviljeluses kasutamiseks ei ole,
kuid on mitmeid võimalusi, mille kombineerimisel saab häid tulemusi."
"Veterinaarmeditsiini ja loomakasvatuse instituut","Raamatud","2008","Veterinaariaalast haridust on Tartus antud alates 1848. aastast,
mil asutati Tartu Veterinaariakool. Aastatel 1873–1918 kandis kool
nime Tartu Veterinaariainstituut. 1919. aastal avati Tartu Veterinaariainstituudi
baasil Tartu Ülikooli loomaarstiteaduskond, kus
õppetöö toimus esmakordselt eesti keeles. Samal aastal hakati
Tartu Ülikooli põllumajandusteaduskonnas andma ka eestikeelset
loomakasvatuslikku kõrgharidust. Kõrgharidusega piimandusspetsialistide
koolitus Eestis algas TÜ põllumajandusteaduskonnas
1930. aastal, lihandusspetsialistide koolitus aga loomaarstiteaduskonnas
1937. aastal. 1947 asutati Teaduste Akadeemia
koosseisus rakendusliku loomakasvatusteadusega tegelev Eesti
Loomakasvatuse ja Veterinaaria Instituut. 1951 loodi Tartu Ülikooli
põllumajandus-, metsandus- ja loomaarstiteaduskonna baasil
Eesti Põllumajanduse Akadeemia, milles olid ka zootehnika- ja
veterinaariateaduskonnad. Eesti Põllumajandusülikooli loomakasvatusteaduskonna
ning Eesti Loomakasvatuse ja Veterinaaria
Teadusliku Uurimise Instituudi ühinemisel 1994 loodi EPMÜ teadus-
ja arendusasutus loomakasvatusinstituut. ELVI veterinaaria
ja sigimisbioloogia osakonnad ühinesid EPMÜ veterinaariateaduskonnaga,
mis 1998. aastal nimetati ümber loomaarstiteaduskonnaks.
2005 ühinesid EPMÜ loomaarstiteaduskond, loomakasvatusinstituut
ning Eesti Agrobiokeskus EMÜ veterinaarmeditsiini
ja loomakasvatuse instituudiks. EMÜ veterinaarmeditsiini ja
loomakasvatuse instituut on ainus
veterinaarmeditsiini, loomakasvatuse ja
toiduteaduse valdkonna akadeemilist
õpet ja teadustööd integreeriv
keskus Eestis. Instituudi õppetöö,
arendustegevuse ja täiendkoolituse
alus on teadustöö. Õpetatavad erialad
hõlmavad täielikult loomade tervise ja
heaolu ning loomakasvatussaaduste
tootmise ja töötlemise üldtunnustatud
tootmisahela “farmist toidulauale”
erinevaid aspekte. Seeläbi mõjutab
instituudi õppe-, teadus- ja
arendustegevus otseselt loomade ja
inimeste tervist ning Eestimaa elanike
toidu kvaliteeti ja ohutust."
"Eesti piimatootmisettevõtete tootlikkus ja lüpsikaja tervis tulenevalt ettevõttes kasutatavast lüpsitehnoloogiast","2. Magistritööd","2017","Piimatootmine on Eestis kasvanud aastakümnete jooksul jõudsalt, sellega käsikäes on
arenenud erinevad lüpsitehnoloogiad. Aina enam on hakatud kõrge tootlikkuse kõrval
tähtsustama piimakarja heaolu, kuna see on aluseks karja tervise ja tootmistulemuste
parendamisel. Käesoleva magistritöö eesmärk oli uurida Eesti piimatootmisettevõtetes
kasutavate lüpsitehnoloogiate mõju karja tervisele ja ettevõtete majandusnäitajatele ning
selgitada välja, missugune on tootlikkus erinevate tehnoloogiate kasutamisel.
Tootlikkust käsitlevatest tulemustest selgus, et mida suurem on piimatootmisettevõtte kari,
seda suurem on ka piimatoodang lehma kohta. Suurtootjatest on produktiivsemad
lüpsiplatsi kasutajad ning väiketootjatest torusselüpsi kasutavad ettevõtted.
Piimatootmisettevõttes kasutusel oleva lüpsitehnoloogia ja karjatervise kohta ei saa ühest
seost välja tuua. Küll aga on iga lüpsitehnoloogia puhul karjatervise probleeme ja haigusi,
mis on positiivselt seotud laudas kasutava lüpsitehnoloogiaga."
"Tartu linna ökosüsteemiteenused","1. Bakalaureusetööd","2015","Käesoleva bakalaureusetöö eesmärk oli uurida Tartu linna ökosüsteemiteenuste nõudlust ja
pakkumist. Kasutati kvantitatiivset uurimismetoodikat, kus andmeid koguti ankeetküsitluse
kaudu. Pakkumine leiti ekspertide küsitluse ja nõudlus selgitati välja linnakodanike
küsitluse analüüside põhjal. Andmete töötlus ja analüüs toimus Microsoft Excel
programmi abil. Linnakodanike küsitluse analüüsil selgus, et tartlased peavad ökosüsteemiteenuseid
oluliseks. Kõige olulistemaks teenusteks pidasid tartlased puhast õhku ja vett,
rekreatsiooni, loodusvaateid ning rahulikku linnakeskkonda. Vähemolulisteks peeti toitu,
teadmiste ammutamist loodusest, linnakeskkonna jahutamist ning elupaiku.
Ökosüsteemiteenuste pakkumise seisukohalt leiti, et kõige rohkem ökosüsteemiteenuseid
pakuvad inimmõjust (hoonetest ja infrastruktuurist) vähesel määral mõjutatud
maakattetüübid. Maakattetüübid, mille puhul oli märgatav inimmõju, pakkusid võrreldes
teiste maakattetüüpidega vähem ökosüsteemiteenuseid. Kõige rohkem pakkusid Tartu
linna maakattetüübid elupaiga, hüdroloogilise režiimi kujundamise, esteetilise naudingu,
teadus- ja haridustegevuse, aineringete ning rekreatsiooni teenuseid. Kõige vähem aga
toorainet, toitu, spirituaalseid tegevusi ja energiat/kütust. Tartu linna ökosüsteemiteenuste
pakkumise ja nõudluse võrdlusel selgus, et nõudlus on suurem kui pakkumine.
Tartu linna ökosüsteemiteenuste pakkumise ja nõudluse tulemuste põhjal võiks Tartu
linnas maakasutuse planeerimisel arvestada rohealade säilitamise, suurendamise ja juurde
loomisega, seda eriti maakattetüüpide puhul, mis olid vähem võimekamad teenuseid
pakkuma."
"Hariliku kuuse istikute kasvuparameetrite analüüs sõltuvalt seemiku tüübist RMK Kullenga taimlas","1. Bakalaureusetööd","2015","Antud töö uurimisteemaks on hariliku kuuse (Picea abies (L.) Karst.) istikute kasvatamine
RMK Kullenga taimlas. Käesolev töö on jätk Margit Kanneli magistritööle „Hariliku kuuse
istutusmaterjali kasvatamine sõltuvalt seemiku tüübist RMK Kullenga taimlas“ (2012).
Uurimuses analüüsiti istikuid, mis kasvasid ühe aasta kasvuhoones ja kaks aastat koolitatuna
avamaal. Võrreldud taimed olid pärit erinevatest seemikutüüpidest – avajuursetest
seemikutest ja potitaimedest. Koolitatud potitaimi (nn „pott-põld“ taimi) omakorda võrreldi
sõltuvalt esialgsest kasvukeskkonnast. Pooled potitaimed kasvasid klaaskasvuhoones ja
pooled kilekasvuhoones (nn külm ja soe kasvuhoone). Kasutatavad andmed pärinevad 2011.
ja 2012. aastal RMK Kullenga taimlas tehtud koolitatud kuusetaimede mõõtmistest.
Uurimustöö põhineb eelmainitud andmete analüüsis MS Exceli keskkonnas. Töö eesmärk on
võrrelda erinevat tüüpi ning erinevast esialgsest kasvukeskkonnast pärit seemikutest
kasvatatud kuuseistikute kasvuparameetreid ning anda hinnang „pott-põld“ süsteemis
kuuseistikute kasvatamisele.
Esimesel aastal oli koolitatud „pott-põld“ taimede kasv kiirem kui avajuursetel taimedel.
Teisel aastal juurdekasvu erinevus „pott-põld“ ja avajuursete taimede vahel vähenes. Analüüs
näitas, et peale teist aastat avamaal kasvamist erinesid mõõtmed oluliselt erinevatel
taimetüüpidel. „Pott-põld“ taimede mõõtmed olid suuremad kui avajuursetel taimedel. Samuti
olid kilekasvuhoone taimed suuremate mõõtmetega kui klaaskasvuhoonest pärit taimed.
Kõrguse ja juurekaela diameetri suhe taimedel oluliselt ei erinenud. Lõplike järelduste
tegemiseks tuleks hinnata taimede mõõtmete kõrval ka füsioloogilisi näitajaid ja uurida
taimede kasvu metsas peale istutamist. Samas, kui eesmärk on toota suuremate mõõtmetega ja
parema juurekavaga istutusmaterjali, on otstarbekam rakendada „pott-põld“ süsteemi ning
kuuseseemikute kasvatamisel tuleks eelistada kilekasvuhoonet."
"Bioaktiivsed ained vaarika viljades","1. Bakalaureusetööd","2015","Uurimistöö eesmärgiks on kirjanduse ja erinevate uurimustööde põhjal võrrelda erinevate
sortide ja säilitusviiside mõju vaarika viljades leiduvate olulisemate bioaktiivsete ühendite:
askorbiinhape, antotsüaanide ja ellagitanniinide sisaldusele. Töö hüpotees on: bioaktiivsete
ühendite sisaldust vaarika viljades mõjutavad sordiomadused ja säilitusviis.
Uurimistöö kirjanduslik ülevaade annab ülevaate vaarika botaanilisest kuuluvusest ja
bioloogilistest iseärasustest, vaarika biokeemilisest sisaldusest ning bioaktiivsetest ainetest
vaarika viljades. Kirjanduse ülevaatest selgus, et vaarikas on kõige olulisematest
bioaktiivseteks aineteks askorbiinhape, antotsüaanid ning ellagitanniinid ja elaaghape.
Materjali ja metoodika osas kirjeldab uurimustöid, kus uuriti askorbiinhappe,
antotsüaanide, ellagitanniinide ja elaaghappe sisaldust vaarika viljades ning nende
külmutamise ja säilitamise mõju neile. Materjali ja metoodika osa koostamiseks kasutati ISI
WEB OF KNOWLEDGE andmebaasi, valiti avaldamise aastateks 2000-2015 ning otsingu
märksõnad: raspberry cultivars and anthocyanins; raspberry cultivars and ellagitannins;
raspberry cultivars and ascorbic acid; effect of freezing and storage on anthocyanins,
ellagitannins and ascorbic acid. Materjali ja metoodika osa koostamiseks valiti välja 12
teadusartiklit. Uurimustöö tulemustest ja analüüsist selgus, et askorbiinhappe, antotsüaanide 
ning ellagitanniinide ja elaaghappe sisaldust ning külmutamist ja säilitamist mõjutab eelkõige
vaarika sort. Vaarika viljade viljumisajal ja viljade värvil on bioaktiivsete ainete sisaldusele
väiksem, kuid olenevalt sordist individuaalne mõju."
"Tartu Ülikooli Õppe- ja Katsemetskonna Kastre Peravalla metsandike plaanid (kvartal nr 261)","Järvselja","1935","Tartu Ülikooli Õppe- ja Katsemetskonna Kastre Peravalla metsandike takseerkirjeldused aastast 1935. Kvartali nr 261 käsikirjalised originaalplaanid on mõõtkavas 1:4000 ja 1:20000. Koloreeritud plaanid sisaldavad kvartali numbrit, leppemärkide seletusi, ilmakaari, graafilist mõõtkava, autori nime."
"Rannaniit kui loodusturismi ressurss","1. Bakalaureusetööd","2015","Bakalaureusetöö eesmärgiks oli uurida rannaniitude kasutamist loodusturismi ressursina.
Uurimistöö hüpoteesiks püstitati: „Rannaniit on vähe kasutatud, aga suure potentsiaaliga
loodusturismi ressurss.“ Uurimisvaldkonnale lahenduse leidmiseks anti üldine ülevaade
rannaniitudest, nende levikust, tähtsusest ja loodusväärtustest, majandamisest, piirangutest
ning kaitsest. Esimese etapina vaadati läbi rannaniitude läheduses olevate
majutusettevõtete, loodusturismi ettevõtete ja –ettevõtjate kodulehed, et teada saada, mil
määral on rannaniite mainitud või pakutud nendega seotud tegevusi. Järgmisena viidi läbi 3
erinevat küsitlust, kus kasutati kvantitatiivset uuringustrateegiat ankeetküsitlust interneti
teel. Lisaks majutusettevõtetele, loodusturismi ettevõtetele, ettevõtjatele ja loodusgiididele
paluti veel keskkonnaameti spetsialiste oma arvamust avaldama loodusturismist ja
külastuskorraldusest rannaniidul. Töö teoreetilises osas, kui ka uuringu käigus hinnati
rannaniitude senist kasutust loodusturismis ja tema potentsiaali loodusturismi
atraktsioonina ning selgitati välja peamised tegevused, mida rannaniidud külastajatele
looduses viibimiseks pakuvad. Lõpuks toodi välja mõningad ettepanekud ja soovitused
rannaniidupõhiseks turunduseks või tootearenduseks.
Tulemustest selgus, et uuritavatest majutusasutustest kõigest 7.26% ning
loodusturismiettevõtetest 9.37% mainis oma kodulehel rannaniite või pakkus nendega
seonduvaid tooteid ja teenuseid. Küsitluse, mille vastamise protsent oli iga valimi puhul
üle 24, käigus tuli ilmsiks, et üle poole küsitletavatest siiski on teadlikud lähedal asuvatest
rannaniitudest ning nõustuvad arvamusega, et rannaniite võiks vaatamisväärsusena rohkem
välja pakkuda. Seega on rannaniit siiani olnud enamjaolt avastamata, kuid väga
potentsiaalne loodusturismi ressurss, mis võimaldab külastajatele palju huvitavaid ja
mitmekülgseid tegevusi, et pikendada turistide viibimist sihtkohas, nagu näiteks linnu-,
taime- ja loomavaatlust, fotograafia ja matkamise võimalust ning on ideaalne looduskaunis
koht õppekäikude läbiviimiseks. Antud bakalaureusetööd saab abimaterjalina kasutada
edasiseks rannaniitude uurimiseks loodusturismi valdkonnas."
"Puistu vanuse määramise meetodite analüüs","1. Bakalaureusetööd","2019","Puu vanus on metsatakseerimisel ja metsade majandamisel üks olulisemaid tunnuseid.
Kasvava puu vanust määratakse enamasti juurdekasvuproovilt puu aastarõngaid lugedes.
Puistu vanust on lihtsaim ja täpseim määrata ühevanuselises kultuurpuistus, kus kõik puud
on istutatud, külvatud või looduslikult uuenenud enam-vähem samal ajal. Sageli on
puistud aga loodusliku tekkeviisiga või puistus esineb hiljem looduslikult juurde tulnud
puid, mis raskendab puistu vanuse määramist. Omakorda raskendab puistu vanuse
määramist ka asjaolu, et seaduses ei ole otseselt puistuelemendi vanuse definitsiooni.
Käesoleva bakalaureusetöö eesmärkideks on võrrelda erinevaid puistu vanuse määramise
viise ning tuvastada, kas resitograafiga on võimalik hariliku männi, hariliku kuuse ja
arukase puistute vanust piisava täpsusega määrata. Töös kasutatud andmed on kogutud
puudelt, mis kasvavad kahes loodusliku tekkeviisiga puistus Eesti metsa kasvukäigu
püsiproovitükkide 600 ja 595 läheduses. Mõlemalt proovialalt valiti välja 20 juhuslikku
puud mida puuriti esmalt resistograafiga, neist omakorda kümnel puul võeti ka
puursüdamik juurdekasvupuuriga.
Tööst selgub, et erinevate meetoditega arvutatud puistu vanused ei erine suurel määral
üksteisest ja tõenäoliselt ei ole praegune seadusest tulenev vanuse arvutamise valem
põhjendatud, mistõttu võiks puistu vanuse määramisel kasutada traditsioonilist
lähenemist. Oluline oleks puistu vanus seaduses selgelt ära defineerida. Lisaks selgus, et
puu vanuse määramisel resistograafiga võib saada süstemaatiliselt allahinnatud ja
ebarealistlikud tulemused."
"Pärsti valla Puiatu küla Farmi alajaama rekonstruktsiooni lähteülesanne","1. Bakalaureusetööd","2013","Käesoleva bakalaureusetöö tulemusena saadi ülevaade elektriprojekteerimise aluseks olevatest põhilistest nõuetest, standarditest ning põhimõtetest. Tutvuti Farmi alajaama F4 tarbijate elektrivarustuse praeguse lahendusega ning sellest tulenevate probleemidega. Pakuti välja võimalused tarbijate varustuskindluse parandamiseks ja pingeprobleemide lahendamiseks. Alliku ja Nurganõmme maaüksuste jaoks koostati põhjalikum lahendusvariant koos joonistega. Majanduslikust seisukohast lähtudes soovitati uue mastalajaama paigaldamist Puiatu-Vastemõisa 15 kV keskpingeliinile, mille F1 tarbijaks saaks Nurganõmme ning F2 tarbijaks Alliku maaüksus. Ühtlasi arvestati soovitatava kaabelliini paigaldustrassile jääva võimaliku uue liitujaga, jättes selle tarbeks reservkeeru. Lisaks vaadeldi maakaablite erinevaid paigaldusviise, mille tundmine on oluline projektlahenduse koostamisel, kuna perspektiivis soovitakse võimalikult suures mahus üle minna maakaabli võrgule. Töös vajalikud arvutused praeguse olukorra hindamiseks ning uute kaablite ja alajaama trafo valimiseks tehti projekteerijate igapäevatöös kasutatava arvutiprogrammiga Lühisvoolud 3. Kogutud info põhjal koostati lähteülesanne, mille põhjal oleks võimalik teha Farmi alajaama F4 tarbijate Alliku ja Nurganõmme maaüksuste rekonstruktsioon projekt."
"Lapi talu energiavarustus taastuvatest energiaallikatest","1. Bakalaureusetööd","2014","Käesoleva töö teema on Pärnumaal asuva Lapi talu varustamine energiaga taastuvatest energiaallikatest. Teema sai valitud huvist välja selgitada, kuidas saaks varustada reaalselt eksisteerivas talus ühepereelamu energiaga ilma ühenduseta elektrivõrku (off-grid süsteem). 

On uuritud kolme taastuvenergia liigi kasutamist – päike, tuul ja vesi. On järeldatud, et kõige efektiivsem moodus elektri tootmiseks on päikese paneelid. Töö uurib, millised päikesepaneelid on kõige sobilikumad, et tagada Lapi talu energiaga.

Kuna Lapi talu pole plaanis elektrivõrguga ühendada, siis töö räägib ka elektrienergia salvestamisest ehk akupangast. Samuti on vaadeldud elektrigeneraatori kasutamise võimalust taastuvenergia allikate toetamiseks novembrist jaanuarini, kui päikesepaneelid ei suuda toota elektrienergiat piisavas koguses. Lõpuks on esitatud võimalik terviklahendus Lapi talu varustamiseks taastuvate energiaallikatega ning on selgitatud sellise süsteemi maksumus ja tasuvus. Viimaks on antud mõtted energia säästmiseks ajal, kui taastuvenergiaallikad ei tooda energiat piisavas koguses."
"Mõne taimse ekstrakti mõju suur-kapsaliblika (Pieris brassicae L.) röövikute toitumisele","1. Bakalaureusetööd","2020","Keemiliste insektitsiidide kahjuliku mõju tõttu on hakatud neile otsima alternatiivseid
võimalusi, mis oleksid ka keskkonnasõbralikud. On leitud, et parimaks lahenduseks
oleksid botaanilised insektitsiidid. Kuna suur-kapsaliblikas on üks olulisemaid ristõieliste
kahjureid, siis uuritakse antud töös kuidas tema vastu võidelda, tehes seda loodust
säästvalt. Bakalaureusetöö eesmärk on uurida tüümiani eeterliku õli ning tüümianikadakaekstrakti mõju suur-kapsaliblika röövikute toitumisaktiivusele ja toiduvalikule.
Selle väljaselgitamiseks viidi läbi röövikute toitumisaktiivsuse katse ja toidutaime
valikukatse. Katseandmete analüüsimisel selgus, et valitud looduslikud preparaadid
avaldasid mõju röövikute toitumisaktiivsusele ja toidutaime valikule. Mõlemal
töötlusvariandil oli kapsaliblikate röövikute toitumist pärssiv toime, mõjutades nii
toitumisaktiivust kui ka toidueelistusi. Röövikute toitumisaktiivsus oli suur
kontrollvariantides. Toiduvaliku katses toitusid röövikud alguses nii töödeldud kui ka
kontrollvariandi lehtedel, ööpäeva möödumisel eelistati rohkem kontrolli. Seega
valikuvõimaluse korral eelistasid röövikud toituda kontrollvariandil, vältides ebameeldivat
toitu. Katsetest selgus, et tüümiani eeterlikul õlil ja tüümiani-kadakaekstraktil oli
röövikutele toitumist pärssiv mõju, aga mõnevõrra suurem oli see viimasel. Sellest
järeldati, et mitme taime koosmõju avaldub röövikutele tõhusamalt kui vaid ühe taime
oma. Töös küll tõestati taimsete ekstraktide pärssivat toimet, kuid soovituste andmiseks
põllupidajatele, tuleks jätkata laborkatsetega ning teha ka põldkatseid."
"Vanade loodusmetsade puistu koosseisu ja lamapuidu mahu hindamine","1. Bakalaureusetööd","2016","Antud bakalaureusetöö eesmärgiks on hinnata puistu koosseisu ning lamapuidu mahtu
neljakümne kaheksal proovitükil, mis on EELIS-e (Eesti Looduse Infosüsteem) andmetel
hinnatud Natura 2000 „Vana loodusmetsa“ elupaigatüübiks.
Töös hinnatavad proovitükid asusid Valga, Tartu, Põlva ja Ida-Viru maakondades ning nende
mõõtmine toimus 2015 aasta juunist kuni augustini. Hinnatakse puistu koosseisu, surnud
puude, tüügaste ja kändude ning lamapuidu mahtu ning andmeid on analüüsitud MS Exceli
keskkonnas.
Tulemustest selgus, et enim lamapuitu, surnud puid, tüükaid ning inim- ja loodustekkelisi
kände esineb jänesekapsa-mustika kasvukohatüübis ning sihtkaitsevööndis.
Proovitükkidel esines elusate ja surnud puude osakaalus enim mändi. Ohtralt olid esindatud
ka kuusk, kask ning haab. Kasvukohatüübiti esines ka teisi puuliike, kuid nende mahud
polnud võrreldes eespool mainitud liikidega märkimisväärsed.
Surnud puud, tüükad, lamapuit ja kännud on elupaigaks paljudele liikidele, mistõttu on nad
tähtis metsaökosüsteemi osa."
"Pühaste Pruulikoda OÜ võrdlev finantsanalüüs aastatel 2015-2018","2. Magistritööd","2020","Eestis oli aastal 2018 õlletootjaid 41, kuid aastal 2013 deklareeris õlletoodangu kõigest 6
ettevõtet. Valdav osa neist on väiketootjad, aga nende arv on aastatega kiirelt kasvanud.
Seega viie aastaga on väiketootjate arv kasvanud ligi kuus korda. Väikepruulijate kasv
peitub väikepruulijatele mõeldud aktsiisimäära soodustuses. Pühaste Pruulikoda OÜ
seisukohalt on tähtis läbi viia finantsolukorra analüüs, et hinnata ettevõtte seisundit,
positsioneerida ettevõte konkurentide hulgas ja prognoosida tegevust tulevikus.
Lähtuvalt eeltoodust on magistritöö eesmärgiks teostada Pühaste Pruulikoda OÜ
finantsanalüüs aastatel 2015-2018, et selgitada välja ettevõtte finantsolukord ja selle
parendamise võimalused. Sealhulgas analüüsida põhjalikult maksevõime-, efektiivsuseja tasuvusnäitajaid ja võrrelda neid peamiste konkurentide suhtarvudega ning
Statistikaameti mediaannäitajatega.
Magistritöös kasutatakse kvantitatiivset meetodit, teostatakse dokumendivaatlus.
Uurimisobjektideks on Pühaste Pruulikoda OÜ ja tema konkurentide 2015-2018
majandusaasta aruanded. Analüüsi aluseks on üldtunnustatud finantsanalüüsi teooria.
Pühaste Pruulikoda OÜ analüüsi käigus selgus, et aastal 2018 enamus finantsnäitajaid
paranesid. Kõik rentaabluse näitajad olid kasvutrendis ning märkimisväärselt paremad kui
konkurentidel. Magistritööd on võimalik edasi arendada, kui teostada Pühaste Pruulikoda
OÜ konkurentidele pankrotianalüüs ning lisada finantsanalüüsile 2019 ja 2020
majandusaastad, mõistmaks, kas ja kuidas koroonaviirus mõjutas väikepruulijate tegevust."
"Kasvavate puude laasimise mõju saematerjali kvaliteedile ja hinnale","2. Magistritööd","2014","Töö eesmärkideks on ülevaate andmine kasvavate puude laasimisest, uurida kasvavate 
puude laasimise mõju saematerjali kvaliteedile, uurida kasvavate puude laasimise mõju 
saematerjali hinnale. 
Uurimuses kasutati 18 mudelpuud, millest 6 olid harilikud kuused (Picea abies) ja 12 
oli harilikud männid (Pinus sylvestris). Kuuest harilikust kuusest kolm olid laasitud ja 
kolm laasimata. Hariliku männi puhul olid neli laasitud ja 8 laasimata. 
Uurimuse aluseks olid 18 mudelpuud, milledest saadi 228 palki pikkusega 3 meetrit. 
Palkidest moodustusid 782 katsekeha (servamata lauad), milledelt mõõdeti kokku 4684 
oksakohta, mis andsid kirjetebaasi 30504 kirjet. 
Andmete analüüsimisel selgus, et laasitud kuuskede keskmine saematerjali m3
 hind on 
300,1€ ning laasimata kuuskede keskmine saematerjali m3
 hind on 260,64€, mis teeb 
hinnavaheks 39,46€. 
Hariliku männi andmete analüüsimisel järeldub, et laasitud mändide keskmine 
saematerjali m3
 hind on 264,61€ ning laasimata mändide keskmine saematerjali m3
 
hind on 249,98€, mis teeb hinnavaheks 14,63€."
"Põlevkivi kaevandamise ja töötlemisega seotud tööstuspärandi kasutusvõimalused","1. Bakalaureusetööd","2018","Ida-Virumaale on iseloomulik põlevkivi tootmisega kujundatud maastik ning maastikul
esinevad põlevkivitööstuspärandi objektid, nagu: karjäärid, kaevandused,
tehispinnavormid (aherainemäed, poolkoksimäed, tuhamäed), tööstuskompleksid,
tööstushooned, kui ka elamupiirkonnad.
Bakalaureusetöö eesmärgiks oli uurida põlevkivitööstuspärandi kasutusvõimalusi Eestis.
Töö on koostamisel kasutatud kirjandusanalüüsi. Kaitse all olevaid
põlevkivitööstuspärandi objektide leidmisel on tuginetud Kultuurimälestiste riikliku
registri nimekirjale. Põlevkivitööstuspärandi objektide valikul on lähtutud objektidest,
mida on kohalike omavalitsuste strateegilistes dokumentides käsitletud piirkonda
edendavate objektidena. Töös antakse ülevaade Põhja-Prantsusmaa, kui ka Saksamaa
kaevanduspiirkonna tööstuspärandi kasutamise edulugudest ning võrreldakse neid Eesti
tööstuspärandi kasutusvõimalustega.
Eestis on tööstuspärandit hakatud tunnustama ja hindama viimase 50. aasta jooksul. Selle
aja jooksul on tööstuspärandi objekte kasutusele võetud eelkõige sportimise ja
rekreatsiooni eesmärgil. Tööstuspärandit kasutatakse eelkõige piirkonna
turismimagnetina, mis aitaksid meelitada piirkonda külastajaid. Edukaid näiteid
põlevkivitööstuspärandi uue kasutusotstarbe saamisel võib Eesti puhul tuua mitmeid, nii
Aidu Veespordikeskuse, Kiviõli Seikluskeskuse, Eesti Kaevandusmuuseumi, kui ka
Kukruse aherainemäe näol. Siiski leidub ka objekte, mis seisavad tühjana ning millele ei
ole uut kasutusotstarvet leitud. Sompa kaevanduse hoone on küll riikliku muinsuskaitse
all, kuid siiski ei ole see taganud hoone säilimise. Eesti ja Euroopa kaevanduspiirkonna
tööstuspärandi kasutamisvaldkonnad on sarnaseid, kuid siiski on Eestis tööstuspärandit
vähem väärtustatud ning puudub rahvusvahelise koostöö edendamine ja riiklik
sekkumine. See aitaks piirkondi innovatiivsemalt arendada ning aitaks tagada
tööstuspärandi parema kasutamise."
"Keskmise suurusega ehitusettevõtte arengupotentsiaali kavandamine läbi peatöövõtu ja alltöövõtu suhestatuse hindamise (AS Paide MEK näitel)","2. Magistritööd","2014","Ehitussektoris tegutsevate keskmise suurusega ehitusettevõtete majandustegevust mõjutavad 
konkurentsitingimustes erinevad aspektid. Põhilisteks probleemideks on kvalifitseeritud 
tööjõupuudus, käibevahendite vähesus ning tihedast konkurentsist tulenev hinnasurve. 
Käesoleva magistritöö eesmärgiks oli uurida AS Paide MEK-i arengut, strateegiliste otsuste ja 
tegevuste mõju majandustegevusele ning alternatiivsete tegevussuundade planeerimist 
tulevikus. 
Koostatud magistritöö eesmärgi saavutamiseks analüüsiti AS Paide MEK-i kui terviku 
majandustegevuse tulemusi ning struktuurset suhestatust alltöövõtjate ja tellijatega. Samuti 
vaadeldi ettevõtte juhtimiskorralduslikku mudelit ning kehtivat struktuuri. Analüüsiti 
metallitööstuse majandustegevuse tulemusi ja investeeringute tasuvust. Adekvaatsema 
tulemuse saavutamiseks viidi ettevõtte juhtkonna liikmetega läbi intervjuud. Läbiviidud 
uurimustöö tulemusena on esitatud ettevõtte juhtkonnale kaalumiseks ettepanekud tegevuse 
tõhustamise eesmärgil. 
Käesolevas magistritöös analüüsitud andmeid ja AS Paide MEK-i juhtkonnale kaalumiseks 
esitatud ettepanekuid saab kasutada AS Paide MEK-i tegevuste parendamisel ja planeerimisel."
"Tallinna Paepargi rippsilla deformatsioonide mõõtmine","1. Bakalaureusetööd","2018","Töös uuriti Tallinna Paepargi jalakäijate silla kandevosade deformatsiooni. Võrreldi nii
rajatise plaanilisi koordinaate kui ka kõrgust. Saadud tulemusi võrreldi varasemate
olemasolevate teostusjoonistega. Mõõdistusvahendiks valiti robottahhümeetri, sest
võrreldi koordinaate X, Y, H. Sillale ei rajatud vajumisreepereid. Võrdlemiseks pidi
otsima kohad, mille asukoht on selgesti arusaadav. Nendeks valiti betooninurgad ja
betooni sisse valatud raudtalade nurgad. Tahhümeetriga mõõdeti poolvõttega, kuna
teostus oli sama moodi teostatud tahhümeetriliselt ja poolvõttega. Tulemustes avastati ühe
betooni valatud raudtala plaanilist liikumist ühes suunas 11 mm. Kõrguslikult erines nurk
varasema mõõdistusega 1 mm. Samuti tuvastati esimese telje betoonrajatise kõrguslik
vajumine 5 mm ulatuses. Rajatise vajumist saab teha ka siis, kui pole rajatud
vajumisreepereid. Kindlama tulemuse ja võrdluse aga saaks, kui need oleks olemas. Need
on kindlad kohad, mida koordineeritakse ka täpsemalt."
"2000-2013. aasta geomaatika osakonna vilistlaste uuring","1. Bakalaureusetööd","2014","Käesoleva uurimuse eesmärgiks on uurida, kas ja mil määral Eesti Maaülikooli 
geomaatika osakonna vilistlased jätkavad tööturul ülikoolis omandatud erialal. 
Vilistlaste uuringu läbiviimiseks kasutati kvalitatiivset meetodit küsitluse näol. 
Valimisse kuulusid aastate 2000-2013 kinnisvara planeerimise, geodeesia ja 
maakorralduse õppekava lõpetajad. 
Tulemustena selgus, et 145-st vastajast on 41% vastanutest põhitöö väga lähedalt õpitud 
erialaga seotud; suures osas on põhitöö omandatud erialaga seotud 20% vastanutest. 
Eesti mastaabiga võrreldes jäävad need numbrid eelnevalt 2005. ja 2009. aastal 
läbiviidud uuringutele 7 ja 14% ulatuses alla. Antud töö raames uuritutest töötavad 49% 
vastajatest erafirmas või eraisiku teenistuses ning 41% riiklikus, avalik-õiguslikus või 
munitsipaalasutuses. Väga olulised või küllaltki olulised kolm põhifaktorit töökoha 
valimisel on: enese proovilepanek (92%), head töökaaslased (91%) ja hea palk (88%). 
Väga olulised või küllaltki olulised kolm põhifaktorit töökoha saamisel on: eesti keele 
oskus (83%), omandatud peaeriala/erialad (81%) ja inglise keele oskus (63%). 
Antud temaatikat on soovitatav edasi uurida spetsiifilisemalt Eesti Maaülikooli poolt 
või järgmise bakalaureuse- või magistritöö raames, keskendudes juba ainult ühele 
õppekavale, et saaks analüüsida ja võrrelda geomaatika valdkonna erialasid omavahel."
"Ökoloogilise koormustaluvuse modelleerimine Rannamõisa maastikukaitseala näitel","2. Magistritööd","2015","Turism on viimastel aastakümnetel muutunud aina populaarsemaks, eelkõige loodusturismi
järgi on nõudlus üha enam kasvama hakanud. Paraku kaasnevad suurenenud nõudlusega ka
teatud keskkonnamõjud, mis muudab oluliseks mõista looduskeskkonna vastupidavust
erinevatele teguritele ning kuidas koormustaluvust mõõta saab.
Magistritöö eesmärgiks oli modelleerida ökoloogilist koormustaluvust MS Excelis loodud
mudeli abil ning töö käigus vaadata kuidas erinevad tegurid nagu külastatavus, ilmastik,
pinnase tallamiskindlus ning taimestiku esinemine alal ökoloogilist koormustaluvust
mõjutavad. Samuti käsitleti lühidalt koormustaluvuse mõõtmiseks kasutatavaid erinevaid
meetodeid. Antud töö uurimisalaks oli Rannamõisa maastikukaitseala Harjumaal.
Modelleerimise käigus saadud tulemused näitasid, et uurimisala ökoloogilist koormustaluvust
mõjutab enim külastatavus (rekreatiivne inimtegevus), millele järgnevad pinnase
tallamiskindlus ning ilmastik. Rannamõisa maastikukaitseala ökoloogiline koormustaluvus on
väikseim vihmase ja jaheda suveilmaga ehk uurimisala saab siis kõige rohkem kannatada,
mida kinnitasid teooria osas läbitöötatud materjalid. Tulemused näitasid, et ala
koormustaluvus teatud ilmastiku ning külastussagedusega langeb, ent karmide piirangute
kehtestamine maastikukaitsealal ei ole mõistlik. Pigem oleks vaja teostada regulaarseid
hooldustöid terviseradadel ning lähiümbruses.
Modelleerimiseks kasutatav mudel oli antud töö eesmärkide saavutamiseks piisav ent selle
nõrkadest külgedeks võib pidada ebapiisavaid andmeid. Täpsemad tulemused saaks siis, kui
viidaks läbi kohapealsed mõõtmised."
"Aasta muld 2017. Leedemuld : [teavik ja postkaart] ﻿","Aasta muld","2016","Leedemuldi leidub kõikjal Eestis liivadel. Peamised levikualad on Kagu-Eesti,  Peipsi-äärne madalik, rannaluited Loode-Eestis ja Põhja-Eesti rannikumadalik. Leedemullad katavad Eesti territooriumist 6,3% ja metsaaladest 14,2%. Tekst: Enn Leedu.  Fotod: Indrek Tamm, Endla Reintam. Kaart: Priit Penu, Tambet Kikas."
"Kaugseire Eestis : artiklikogumik : [2008]","Raamatud","2008","Artiklikogumik  „Kaugseire  Eestis”,  mahukaim  omataoliste  seas,  on  valminud Tartu  Observatooriumi  ja  Keskkonnaministeeriumi  Info-  ja  Tehnokeskuse  koostööna. Artikliautorite  ja  uurimuse  koostajate  näol  on  kaasatud  kogumiku  koostamisse  Tartu Observatoorium,  Tartu  Ülikooli  ökoloogia  ja  maateaduste  instituut,  Tartu  Ülikooli  Eesti mereinstituut, Eesti Maaülikooli metsakorralduse instituut ja Tallinna Tehnikaülikaülikooli meresüsteemide instituut. Raamatu    eesmärk    on    tutvustada    Eestis    uuritud    ja    rakendust    leidnud kaugseiremeetodeid   erinevates   valdkondades.   Kogumiku   esimene   artikkel   annab lühiülevaate kaugseire olemusest ja selle kasutusvõimalustest. Järgnevad uurimustöödel põhinevad   artiklid,   mis   kajastavad   kaugseire   võimalusi   järgmistes   valdkondades: maakatte,  sh  metsatüüpide  eristamine,  metsa-  ja  lageraiepindala  muutuste  leidmine, linnuseire,  linnastumine,  fütoplanktoni  biomassi  hindamine  meres,  põhjataimestiku kaardistamine, siseveekogude seire, õlireostuse ja -reostaja tuvastamine, pilvisuse mõju kaugseire tulemuslikkusele. Raamat pakub huvitavat lugemist kõigile, kellel kaugseire vastu põhjalikum huvi."
"Juhend toitlustusettevõttes mahepõllumajandusele viitavalt märgistatud toidu valmistamiseks ja reklaamimiseks","Raamatud","2018","Mahetoit kogub tarbijate hulgas populaarsust ning mahetoitu soovitakse osta mitte ainult poest, vaid ka kodust väljas einestades. Viimasel ajal on mahetoidu pakkumine toitlustuses paljudes riikides (nt Taani, Rootsi, Prantsusmaa, Itaalia, Saksamaa) kiiresti kasvanud. Heaks näiteks on siin Taani, kus juba üle 2500 toitlustaja kasutab sealset kolmeastmelist toitlustuse ökomärki – nende hulgas on nii tipprestorane, kohvikuid kui ka väga palju avaliku sektori toitlustajaid, nt lasteasutuste sööklaid. Koolides ja lasteaedades on mahetoidu kasutamisele oma panuse andnud riigi ja omavalitsuste suur huvi mahetoitlustust edendada. Nt seadis Kopenhaagen eesmärgiks pakkuda koolides ja lasteaedades 90% ulatuses mahetoitu ning on selle ka juba 2018. a seisuga saavutanud. Ka mitmed Rootsi omavalitsused (nt Malmö) on seadnud kõrged eesmärgid.
Eestis on mahetoidu müük ja tarbimine samuti pidevalt kasvanud ning sellest tulenevalt on järjest enam ka neid inimesi, kes soovivad, et lastele pakutaks lasteaias-koolis just mahetoitu või kes eelistaksid mahetoitu ka kohvikus või restoranis. 2018. a märtsis Tallinnas Turu-uuringute AS poolt läbiviidud küsitlus näitas, et 87% tallinlastest, kelle leibkonnas on lasteaias või üldhariduskoolis käivaid lapsi, on huvitatud oma lapse lasteaia/kooli üleminekust mahetoidule.
Eestis on ligi 2000 mahetootjat ja ka töötlejate arv kasvab pidevalt, kuid toitlustusettevõtete hulgas on mahetoidu pakkujaid kahjuks veel väga vähe. Paljud toitlustajad küll ostavad toorainet mahetootjatelt ja -töötlejatelt, kuid ei anna kliendile selle kasutamisest teada. Selleks, et mahetoorainele tohiks viidata, tuleb täita mahepõllumajanduse seadusest tulenevaid nõudeid.
Mahetoidu pakkumist saab alustada erineval moel, nt vähehaaval, kaasates menüüsse algul vaid paar mahekoostisosa, valmistada osad toidud vaid mahekoostisosadest või kasutada hoopis toitlustuse ökomärki. Viimane võimalus loodi Maaeluministeeriumi poolt 2017. a Skandinaaviamaade eeskujul lihtsustamaks mahetoidu kasutamisele viitamist. Märgi kasutamise nõuded on sarnased Taanile, Rootsile ja Norrale ning sellega kaasnev bürokraatia ei tohiks toitlustajatel üle jõu käia.
Soovides viidata mahetoidu kasutamisele, tuleb põhjalikult läbi mõelda, kas maheteave soovitakse tarbijale esitada:
A. mahepõllumajanduslike toodete (edaspidi mahetoodete) protsentuaalsele osakaalule viitava toitlustuse ökomärgiga, vt täpsemaid nõudeid lk 2;
B. muul viisil mahepõllumajanduslike koostisosade (edaspidi mahekoostisosade) kasutamisele viidates, vt võimalikke variante (nt kõik road menüüs on mahedad, mingi tooraine on kogu menüüs mahe) ja nõudeid lk 9.
Samaaegselt võib kasutada ka mõlemaid võimalusi."
"Eesti Maaülikooli zoomeedikumi kogud : kujunemislugu ja ülevaade","Raamatud","2009","Zoomeedikumi kogude kujunemislugu. Käesolevas teatmikus käsitletavad Eesti Maaülikooli Zoomeedikumi unikaalsed
kogud paiknevad Tartus Kreutzwaldi 62 morfoloogia tiivas esimesel korrusel
(ruumid M-22 ja M-24). Kogud võimaldavad süüvida veterinaarmeditsiini
ajaloo ning mitme distsipliini õppimisse. Neil on Tartu veterinaarõppeasutuse
pika ajalooga seonduvalt suur kultuuriväärtus. Teadusetegijad leiavad kogudest
vajalikku uurimis- ja võrdlusmaterjali. Eriti tarvilik on see arheoloogilistel kaevamistel
leitud luude loomaliigiliseks identifitseerimiseks. Kogudega tutvumine
laiendab huviliste bioloogilist ja meditsiinilist silmaringi. Teatmiku kasutaja saab
vajalikku teavet kogude kujunemise ajaloo ja sisu kohta, et edaspidi Zoomeedikumi
külastades süveneda huvipakkuvasse materjalisse juba valikuliselt. Teatmik
ei asenda kogude kataloogi. Huvipakkuvat ainest võib leida Zoomeedikumist
mujaltki, kuid see jääb käesolevas teatmikus puudutamata.
Praeguse Eesti Maaülikooli eelkäija oli Tartu Veterinaariakool, mis rajati
1848. aastal. Juba selle algusperioodil asuti õppetoolides looma eduka õppe- ja
teadustöö tegemiseks vajalikke kollektsioone. Õppeasutuse statuut nägi ette järgmiste
kogude loomist:
• loomaanatoomia preparaadid,
• kirurgia- ja sünnitusabi riistastik,
• näidishobuseraudade ja -rakendite kogu,
• sööda-, ravi- ja mürktaimede herbaarium,
• raamatukogu.
Esimesed õppevahendid saadi Vilniuse Medikokirurgilisest Akadeemiast ja Kaasani
ülikooli veterinaaria kateedrist nende likvideerimise järel. Akadeemia veterinaaria
osakonna preparaadid kingiti 1843. aastal Tartu ülikoolile ja anti hiljem
üle vastavatud veterinaariakoolile. 1873. aastal muudeti veterinaariakool Tartu
Veterinaariainstituudiks. Sellega suurenes märgatavalt õppeasutuse eelarve, mis
võimaldas hankida rohkem õppevahendeid. Eriti suureks paisusid kogud veterinaardistsipliinides,
milles kasutati rohkesti näidismaterjali, nagu näiteks normaal-
ja patoanatoomia.
Tartu Veterinaariainstituut lakkas olemast 1918. aastal, mil enamik varasid, sh
üks Euroopa paremaid veterinaarraamatukogusid (ligemale 30 000 köidet koos renessansiaegsete haruldustega) evakueeriti Saratovisse, kus nende baasil rajati
peatselt uus õppeasutus. 1919. aastal loodi Tartu ülikooli koosseisus loomaarstiteaduskond, mis viidi
1951. aastal üle vastasutatud Eesti Põllumajanduse Akadeemia (praeguse Eesti
Maaülikooli) koosseisu. Aegade vältel on kogusid täiendatud pidevalt, ent palju
preparaate on aja jooksul nii füüsiliselt kui ka moraalselt kulunud. Seepärast on
nad sageli minema visatud, mõtlemata nende võimalikule ajaloolisele väärtusele.
Teisalt on see vähemalt osaliselt olnud paratamatu ja õigustatudki.
Tänuväärt tegu on olnud õppetoolide ajaloolise väärtusega ainese edastamine
Zoomeedikumi teiste veterinaardistsipliinide kogusse, samuti manala teele lahkunud
veterinaarõppejõududele ja -arstidele kuulunud esemete ja kirjavara annetamine
(isikute nimed avaldatakse allpool kogude ja alakogude lähemal käsitlemisel).
Tartu Veterinaariakooli õppekogud paiknesid alguses Tartu ülikoolile kuuluvas
nn Akadeemilise Musse majas, mida esialgse omaniku perekonnanime järgi kutsutakse
tänapäevalgi Bocki majaks (toonane Jaani tänav, praegu Ülikooli 16).
Aastatel 1856–2000 asus Tartu veterinaariaõppeasutus Ülejõe linnaosas Narva
maantee äärsel krundil. 1990. aastatel kolis Eesti Põllumajandusülikooli loomaarstiteaduskond
tasapisi linna piirile Kreutzwaldi 62 valminud ruumidesse, kus
ta töötab Eesti Maaülikooli veterinaarmeditsiini ja loomakasvatuse instituudina
tänaseni. Zoomeedikumi kogusid on pidevalt hooldatud. Aastatel 1997–2002 eksisteeris
tollases Eesti Põllumajandusülikooli loomaarstiteaduskonnas omaette üksusena
anatoomia, patoanatoomia ja ortopeedia kogude baasil moodustatud veterinaarmeditsiini
muuseum, mida juhatas Velta Lokk.
Aastatel 2006–2008 tegeldi riikliku programmi „Humanitaar- ja loodusteaduslikud
kogud” projekti raames Zoomeedikumi kogude põhjaliku inventeerimise,
dokumenteerimise, korrastamise, arvutiandmebaasi loomise ja hoiutingimuste
parandamisega kaasaja tasemel (projekti juht Enn Ernits). See töö jätkub edaspidigi.
Zoomeedikumi kogudel on oma kodulehekülg, mille kujundas üliõpilane
Tarmo Niine."
"Kultuuride hoolduse ja valgustusraie vajaduse hindamine aerolidari andmete  põhjal","2. Magistritööd","2021","Kultuuride hoolduse ja valgustusraiega parandatakse puude valgus- ja toitetingimusi ning 
suurendatakse puistu majanduslikku tasuvust. Üks võimalus kultuuride hoolduse ja 
valgustusraie vajaduse hindamiseks on kasutada aerolaserskaneerimise (ALS – Airborne 
laser scanning) tulemusel saadud punktipilve andmeid. Magistritöö eesmärgiks on uurida 
kultuuride hoolduse ja valgustusraie vajaduse hindamise võimalusi pungade puhkemise 
eel tehtud madala punktitihedusega ALS andmete põhjal.
Vaadeldud eraldistel oli kultuuride hoolduse ja valgustusraie vajadus suurem kui enamik 
lidari emiteeritud impulsse registreeriti maapinnalt või punktipilve kõrguste 
keskväärtusest madalamal. Maapinnale jõuab suurem osa peegeldusi varakevadisel ALS 
mõõdistuslennul enne vegetatsiooniperioodi, mil lehtpuudel pole lehti ning rohttaimestik
praktiliselt puudub. Kultuuride hoolduse ja valgustusraie vajadus on enim seotud (r = 
0,63) ALS meetrikuga HCV ehk punktipilve kõrguste variatsioonikoefitsiendiga. Valiti 
välja 24 sisukat ALS meetrikut ning logistilise regressioonanalüüsi meetodil koostati 12 
mudelit. Mudelite testimiseks kasutati RMK 2020. aastal tehtud ning 2021. aastaks 
planeeritud kultuuride hoolduste ja valgustusraiete andmeid, kokku 450 eraldist.
Paremaks osutusid kolm mudelit, mis sisaldasid kaks kuni kolm ALS meetriku elementi. 
Mudelite rakendamine RMK testandmestikul näitas, et seosed kultuuride hoolduse ja 
valgustusraie vajaduse ning ALS meetrikute vahel on olemas. Mudelid prognoosisid 
enamikule RMK eraldistele suurt hooldusraie vajadust ning väiksemat hooldusraie 
vajadust prognoositi eraldistele, kus kultuuride hooldus ja valgustusraie oli ALS 
mõõdistuslennu ajaks juba tehtud.
Seoste uurimist tasub tulevikus jätkata, seejuures on soovitatav kasutada 
vegetatsiooniperioodil tehtud ALS mõõdistuslennu andmeid. Praktikas rakendatavate 
mudelite koostamiseks on vaja suuremat alusandmestikku ning valideerimisandmestik 
peab sisaldama nii hooldusraiet vajavaid kui mittevajavaid eraldisi. Tulevastel uuringutel 
võib seoste otsimisel kasutada ka otsustuspuu meetodit."
"Käsipiduri süsteemi lahendus virtuaalse võidusõidu simulaatoritele","Rakenduskõrgharidusõppe lõputööd","2017","Käesoleva lõputöö eesmärgiks on projekteerida ja konstrueerida virtuaalse võidusõidu
simulaatorile kontroller tagasisidesüsteemiga, mis töötaks roolikomplektiga, oleks lihtne
oma konstruktsioonilt ja oleks madala omahinnaga. Lõputöös antakse ülevaade turul
olevate seadmetega ja pakutakse lahendust, mis kõlbaks püstitatud eesmärkidega. Lisaks
on välja toodud arvutusi optimaalse käsipiduri tunnetuse saamiseks. Töö lõpuosas on
kirjeldatud seadme ühendamisest simulaatoriga ja kasutatud vabavara UnoJoy programmi
koodist."
"Kärla Põllumajandusühistu agromajanduslik analüüs aastatel 2012-2014","1. Bakalaureusetööd","2015","Käesoleva uurimustöö eesmärgiks oli koostada agromajanduslik analüüs Kärla
Põllumajandusühistu söödatootmise ja maakasutusstruktuuri kohta aastatel 2012-2014.
Ettevõttel on 1451 ha haritavat maad söödatootmiseks, mis peaks täielikult ära katma
põhisööda vajaduse loomakasvatuses. Aga viimasel kahel aastal on põhisöötade tootmine
olnud siiski väiksem, kui selle vajadus loomakasvatuses. Selleks, et leida lahendusi
söödatootmise suurendamiseks, uuriti ettevõtte muldasid ja maakasutust. Võrreldi
taimekasvatustoodangu omahindasid aastate lõikes, missugused tegurid põhjustasid omahinna
muutusi. Prognoositi omahinna kujunemist, kui investeerida rohumaade uuendamisse ja
muuta maakasutusstruktuuri. Muldade uurimisel kasutati Põllumajandusuuringute Keskuse
Mullaseire büroo käest saadud andmeid ettevõtte mullaliikide, -lõimiste, -boniteetide ja 2013
aastal tehtud mullaanalüüside kohta. Uurimise käigus selgus, et ettevõte on eelnevatel aastatel
tugevalt investeerinud loomakasvatushoonetesse, loomade heaolusse ja tehnikasse, mida
näitab piimatoodangu pidev tõus, mis 2014 aastal oli JKK andmetel 10267 kg lehma kohta.
Samas on näha, et ettevõtte investeeringud maade uuendamisse on jäänud tahaplaanile, 5
aasta jooksul 2007-2011 on rohumaid uuendatud kokku 180 ha, mida on ilmselgelt vähe.
Rohkem on alustatud rohumaade uuendamisega alates 2012 aastast, kui uuendati 122 ha, 
kolme aastaga 2012-2014 uuendati kokku 440 hektarit. Suurema rohumaade uuendamise
põhjuseks oli see, et saada kvaliteetsemat ja suuremat saaki oma maadelt, et kasutada
maaressurssi efektiivsemalt. Uurimistöö käigus selgus, et ettevõte peaks senisest rohkem
uuendama rohumaid ca 200-250 ha aastas, sellega tõstetakse rohumaade saagikust ja vabaneb
maaressurssi. See annab võimaluse kasvatada teravilja oma loomade tarbeks, muutes ettevõtte
tegevuse läbi maaressursi efektiivsema kasutamise veelgi kasumlikumaks."
"TEUK XIII : taastuvate energiaallikate uurimine ja kasutamine : kolmeteistkümnenda konverentsi kogumik : [2011 : Tartu]","Konverentsid","2011","Eesti Maaülikoolis toimub 10. novembril 2011.a. konverents TEUK-XIII, mis
jätkab varasemate konverentside traditsiooni tuua kuulajateni valminud uurimistööde
kokkuvõtted, tutvustada projekte ja diskuteerida taastuvenergia valdkonna
hetkeseisu ja arengusuundade üle.
Konverentsi päevakavas on planeeritud aeg 9 ettekandele uurimistööde tulemustest,
millele järgnevad 3 avalikku diskussiooni sissejuhatavat ettekannet taastuvenergia
valdkonna arengutest Eestis. Lisaks suuliste ettekannete kuulamisele,
on külastajatel enne konverentsi algust võimalik tutvuda EMÜ tehnikainstituudi
laboritega ning konverentsi vaheaegadel stendi-ettekannete ning surugaasi autodega.

Esitlemisele tulevatest töödes on põhiliselt käsitlemist leidnud biogaasi või päikseenergia
küsimused, mis näitab teadus-arendustöö aktiivsuse kasvu nende teemadel.
Eesti Maaülikool on otsustanud anda tänukirja nende valdkondade aktiivsetele
arendajatele. Eesti Maaülikool annab tänukirja Leo Salustele tehtud töö
eest biogaasi valdkonna teabe levitamisel ja valdkonna arendamisel ning Teolan
Tomsonile päikeseenergia pikaajalise uurimistöö ja arendustöö eest.
Käesolev aasta on olnud vastandlike arvamuste ja arutelude aasta taastuvenergiaja
elektrijaamade investeeringutoetuste ümber. Käimasolevatest ühiskondlikest ja
poliitilistest aruteludest sõltub energeetika areng Eestis, eriti uute tehnoloogiate
kasutuselevõtu tempo ning fossiilenergia ja taastuvenergia ressursside kasutamise
mahud. Loodame, et energeetika arendamine jätkub ja meil on võimalik Eestis
lähikümnenditel jõuda taastuvatel energiaallikatel põhineva jätkusuutliku energiavarustuse
loomiseni. Mõttevahetuseks aktuaalsetel teemadel toimub konverentsi
lõpus avalik diskussioon „Taastuvenergia toetused. Kuidas edasi?“
Tere tulemast konverentsile ja huvitavaid ettekandeid ning arutelusid!
Argo Normak, Eesti Maaülikooli taastuvenergia keskuse juhataja"
"Idufirmade paiknemine ja asukoha valiku kriteeriumid Tartu linnas","1. Bakalaureusetööd","2021","Idufirmadel on potentsiaali olla majanduslikult edukamad kui traditsioonilised ettevõtted
ning nende asutamine on kasvutrendis. Seetõttu on oluline, et KOV aitaks nende arengule 
linnas kaasa. Üks tegur, mis võimaldaks seda teha, on teadmine, kuhu ja mille alusel 
idufirmade asukohad valitud on. Käesoleva bakalaureusetöö eesmärk on välja selgitada 
idufirmade asukohad ja nende valiku kriteeriumid Tartu linnas. Empiirilise osa analüüs 
koosneb teisestest andmetest, mille alusel on koostatud Tartu linnas tegutsevate 
idufirmade üldiseloomustus ja kaardistatud ettevõtted ning esmastest andmetest, mille 
alusel on välja selgitatud idufirmade asukoha valiku kriteeriumid. Uuringust selgus, et 
idufirmad on koondunud peamiselt teadus- ja uurimisasutustesse ning Tartu kesklinna 
piirkonda. Peamised kriteeriumid asukoha valikul on sarnased traditsioonilistele 
ettevõtetele ning need on seotud kontoripinna, Tartu linna poolt mõjutatavate tegurite ja
KOVi panustega ettevõtluse arendamisse. Uuringus osalenud idufirma esindajad leiavad, 
et Tartu linn saaks ettevõtluskeskkonda parandada läbi erinevate idufirmadele suunatud 
ürituste korraldamise, ettevõtetega pidevassuhtluses olemise ja reklaamimise, soodustuste 
tegemise, rahvusvahelisele talendile panustamise ja idulinnaku loomise."
"Mahepõllumajanduslik piimakarjakasvatus","Raamatud","2009","Mahepõllumajanduslikus ehk ökoloogilises loomakasvatuses
lähtutakse eelkõige loomade heaolust.
Loom ei ole mitte pelgalt tootmisvahend, vaid elusolend,
kelle loomulikke vajadusi tuleb arvestada.
Loomad peavad saama võimalikult loomuomaselt
käituda ja süüa neile sobivat sööta.
Vajaminev sööt kasvatatakse peamiselt ettevõttes
kohapeal, mis tähendab, et loomade arv peab olema
kooskõlas põllumajandusmaa suurusega.
Looma- ja taimekasvatus on mahepõllumajandusettevõttes
ühe ja sama tootmistsükli osad. Taimekasvatus
toodab loomadele sööta, mille loomakasvatus
väärindab orgaaniliseks väetiseks põldudele,
suurendades mulla viljakust ja parandades
mulla struktuuri. Külvikorras aga aitavad rohumaad
umbrohtumust kontrolli all hoida. Taimekasvatuse
edukusest sõltuvad otseselt loomade tervis, juurdekasv
ja toodang."
"Tartu linna büroohoonete arenduste tasuvus ja prognoos","1. Bakalaureusetööd","2014","Tartu linna uut büroohoonet arendama hakates on tihti probleemiks korraliku
turuülevaate puudumine nende kohta. Töö eesmärgiks on teada saada Tartu linna
büroohoonete arenduste tasuvus ja prognoosid tulevikuks. Töö annab ülevaate, mis
seisus on hetkel Tartu linna äripindade ja büroohoonete turg – kas senised projektid on
olnud tasuvad, kas uutel projektidel on võimalik ja tasuv turule tulla ning millised
võiksid üleüldiselt olla prognoosid tulevikuks.
Töö jaoks vajalikke andmeid on kogutud Uus Maa Tartu kinnisvarabüroost, Maa-ameti
kodulehelt, Tartu Linnavalitsuselt, erinevate Tartu linna suuremate äripindade omanike
käest ning detailsemalt kahe büroohoone omaniku käest.
Töö tulemusena autori arvates tasub ja on reaalne Tartu linna uusi büroohooneid veel
arendada, kuid seda eeldusel, et enne on leitud kindel ankurüürnik ning lisaks on leitud
ka teisi üürnikke. Ilma kindla üürnikuta on töö autori arvates aredamine liialt riskantne,
tekitades nii võimaluse suureks vakantsuseks. Samuti tuleb hoolas olla asukoha ja
sihtgrupi valikul ning arvestada nende soove, kindlustamaks pindade täituvust. Kõige
potentsiaalsem ja tasuvam on autori arvates arendada kesklinna, kuna see on väga tihti
üürnike jaoks kõige atraktiivsem asukoht."
"Monoliidi-ja montaažtööde võrdlus ,,Mikonkatu11” objektil","2. Magistritööd","2014","Käesoleva magistritöö eesmärgiks on kahe erineva konstruktsiooni tüübi võrdlus 
kasutades Ratu kaarti ja reaalseid andmeid. Monoliidi-ja montaažitööde 
omavahelise maksumuse ja ajalise kulu võrdlemise kohta leidub väga palju vana 
informatsiooni ning eestikeelsete materjalide nappus on suur. Töö eesmärgiks on 
uurida kahe konstruktsiooni tüübi maksumusi ja selgitada antud objekti puhul 
majanduslikult kõige parem lahendus. 
 
Uuritud objekti raamtingimuste kohaselt arvutades selgus monoliitse 
konstruktsiooni teoreetiline maksumus 215284,20€. Monoliitse konstruktsiooni 
tegelikuks maksumuseks on 239092,20€ ja viimase variandina arvutati vastavalt 
lõputöös esitatud raamtingimustele montaažitööde teoreetiline maksumus 
218064,60€. 
 
Kõige odavamaks konstruktsiooni tüübiks kujunes teoreetiliste andmete põhjal 
arvutatud monoliitne raudbetoon- konstruktsioon. Monoliiditööde puhul võib 
suuremahuliste töödega objektil antud konstruktsioonitüübi maksumus kergesti 
kasvada. 
 
Antud teema puhul oleks huvitav jätkuuuringuna näha mõnda teoreetiliste ja 
tegelike montaažitööde maksumuse võrdlust."
"Inimeste suhtumisest suurulukitesse ja jahindusse","1. Bakalaureusetööd","2016","Töö eesmärgiks on uurida Eesti elanikkonna suhtumist suurulukitesse ja jahipidamisse, püüdes
selgitada naiste ja meeste, üldsuse ja ühe huvigrupi – jahimeeste meelsuse erinevust.
Töös antakse asjakohase kirjanduse põhjal ülevaade meil ja mujal maailmas tehtud analoogiliste
uurimuste tulemustest ning võrreldakse neid originaalandmetega, mis koguti ankeetküsitluse teel
Viljandi maakonnas.
Meie poolt kogutud andmete analüüsil selgus, et suurel määral naiste ja meeste vastuste vahel
erinevusi ei ole. Rohkem esineb erinevusi üldsuse ja jahimeeste vahel. Antud töö on osa
suuremast projektist, seega suurema andmemahu puhul võivad tulemused mõnevõrra veel
muutuda."
"Hinnang teatavate õhusaasteainete riiklike heitkoguste vähendamise direktiivi 2016/2284 lisas III toodud meetmete rakendamise võimalikkusele Eestis ning vastavate vähendamise meetmete efektiivsuse ja majandusliku tõhususe analüüs","Uuringute aruanded","2019","Vastavalt  Euroopa  Parlamendi  ja Nõukogu  direktiivile  (EL)  2016/2284,  mis  käsitleb  teatavate õhusaasteainete riiklike heitkoguste vähendamist, peavad Euroopa Liidu (EL) liikmesriigid piirama oma aastaseid  vääveldioksiidi  (SO2),  lämmastikoksiidide  (NOX),  lenduvate  orgaaniliste  ühendite  (välja arvatud  metaan),  ammoniaagi  (NH3)  ja  eriti  peenete  osakeste  (PM2,5)  inimtekkelisi  heitkoguseid vastavalt  riiklikele  heitkoguste  vähendamise  kohustustele. Eesti riiklike  heitkoguste  vähendamise kohustuste täitmiseks koostatakse   vastavalt   direktiivile   2016/2284/EL teatavate  õhusaasteainete heitkoguste  vähendamise  riiklik  programm  aastateks  2020–2030 (Õhusaasteainete vähendamise programm), milles   kajastatakse direktiivi   III   lisa   2.   osas sätestatud heitkoguste  vähendamise kohustuslikud meetmed. Programmi võidakse lisada  III  lisa  2.  osas toodud valikulisi  heitkoguste vähendamise meetmeid või võrdväärse leevendava mõjuga meetmeid. Õhusaasteainete  vähendamise  programmi koostamise   aluseks   on   Eesti ja EL   seadusandlus, riigisisesesed arengukavad ja valdkondlikud uuringud. Lisaks moodustati valdkondlikud töörühmad energeetika,  tööstusprotsesside,  transpordi,  põllumajanduse  ja  lahustite  valdkonnas,  kuhu  kuulusid asjaomaste  huvirühmade  esindajad.  Koosolekute  fookuseks  oli  saada   sisendit Õhusaasteainete vähendamise programmi eesmärkide saavutamiseks seatavate konkreetsete meetmete välja töötamiseks, kinnitada valituks osutunud meetmed ning vastavalt meetmete rakendumisele kinnitada õhusaasteainete heitkoguste prognoosid. Põllumajanduse töörühm keskendus peaasjalikult    NH3 heitkoguste vähendamismeetmetele 1, kuna ligi 90% NH3 heitkogustest on pärit põllumajandusest. Ammoniaagi heitkoguste  vähendamiseks tuleb arvestada ajakohastatud  ÜRO  Euroopa  Majandus-komisjoni juhenddokumendiga (2014) põllumajandusest pärineva ammoniaagi heitkoguste ennetamise ja vähendamise kohta (ammoniaagijuhend) ning kasutada parimat võimalikku tehnikat (PVT) kooskõlas direktiiviga 2010/75/EL. Eestis peavad PVT-d rakendama ettevõtted, millel on keskkonna kompleksloa omamise kohustus 2 (Rooma ja Valdmaa, 2007). Ammoniaagi heitkoguste kontrollimiseks kehtestatakse hea põllumajandustava (HPT) riiklik  soovituslik juhend, mille puhul võetakse arvesse ÜRO Euroopa Majanduskomisjoni    2014.    aasta HPT raamjuhendit  ammoniaagi  heitkoguste  vähendamiseks (raamjuhend) ja mis hõlmab vähemalt järgmist (Direktiiv 2016/2284/EL): 1.lämmastiku (N) käitlemine, arvestades kogu lämmastikuringet; 2.kariloomade söötmise strateegiad; 3.vähesaastavad sõnnikulaotustehnikad; 4.vähesaastavad sõnnikuladustamistehnikad; 5.vähesaastavad loomapidamise süsteemid; 6.mineraalväetiste kasutamisest tekkinud ammoniaagi heitkoguste piiramise võimalused. Esimene Eesti  HPT 3 anti välja 2001. aastal Keskkonnaministeeriumi ja Põllumajandusministeeriumi koostöös. HPT koostamise kohustus lähtus EL direktiivist  91/676/ MÜ veekogude  kaitsmise  kohta põllumajandusest lähtuva nitraadireostuse eest. HPT teise väljaande (2007. a) koostamisel lähtuti 2006. aasta algul kehtinud õigusaktidest ja EL liikmesriikide analoogilistest dokumentidest. 2007. aastal välja antud teine HPT koosneb järgnevatest peatükkidest: (Rooma ja Valdmaa, 2007) 1.põllumajanduse ja keskkonnakaitse vahelised seosed; 2.eluslooduse kaitse ja maastike mitmekesisus; 3.veehoid; 4.muldade säästev kasutamine ja kaitse; 5.väetised ja väetamine; 6.sõnniku keskkonnasäästlik kasutamine; 7.nõuded silohoidlatele; 8.taimekaitse; 9.maakasutuse korraldus; 10.maaparandus; 11.reoveekäitlus põllumajanduses; 12.nitraaditundlik ala. Kui  võrrelda  2007.  aasta HPT-d ja  raamjuhendis  toodud ammoniaagi  heitkoguste  vähendamise meetmeid, on näha, et vaatamata sellele, et HPT-s on põhjalikumalt käsitletud veereostuse vältimise ja vähendamise  abinõusid,  toetavad mitmed soovituslikud ja kohustuslikud HPT-s  toodud nõuded  ka ammoniaagi heitkoguste vähenemist (lisa1). Lisaks HPT-le aitavad NH3 heitkoguseid vähendada nõuded, mis on toodud Veeseaduses (lisa 2) ning määruses Veekaitsenõuded  väetise-ja  sõnnikuhoidlatele  ning  silo ladustamiskohtadele  ja  sõnniku, silomahla ja  muude  väetiste  kasutamise ja  hoidmise  nõuded (lisa  3) (RT  I,  04.07.2017,  50; RT  I, 16.08.2016, 6). Järgnevalt  on  analüüsitud  teatavate  õhusaasteainete riiklike  heitkoguste  vähendamise  direktiivi 2016/2284/EL lisas III toodud meetme rakendamise võimalikkust Eestis."
"Paelusside esinemine ja nende arvukuse mõju meriforelli (Salmo trutta morpha trutta) üldisele konditsioonile","1. Bakalaureusetööd","2016","Harrastuskalastajate andmetel esineb Põhja-Eesti rannikumerest tabatud meriforellide soolestikes arvukalt lintjaid usse. Soome lahe täiskasvanud meriforellide parasitoloogiat on
vähe uuritud. Käesoleva töö eesmärgiks on uurida paelusside esinemist Soome lahest püütud
meriforellides ning nende mõju kalade üldisele konditsioonile. Töös kasutatud materjal on
kogutud 2014. a. detsembrist 2016. a. veebruarini harrastuskalastajate poolt Põhja-Eesti
rannikult püütud meriforellidelt. Proove analüüsiti laboratoorselt Eesti Maaülikooli VLI
vesiviljeluse osakonna laboratooriumis. Uuritud valimis (35 kala) avastati paelussiga
Eubothrium crassum tabandumine (33 kala tabandunud). Paelusside arvukus meriforellide
soolestikes ei olnud siiski piisavalt kõrge, et mõjutada kalade üldist konditsiooni. Paelusside
arvukus ei olnud piirkondlikult erinev. Varasemad uuringud on tõestanud, et E. crassum võib
avaldada mõju lõheliste konditsioonile. Käesolevas töös uuritud meriforellidest olid peaaegu
kõik paelussiga tabandunud, kuid parasiitide arvukus ei olnud üheski kalas kriitiliselt kõrge.
Selle põhjuseks võib olla anadroomse meriforelli rändespetsiifika, E. crassumi soolase vee
vorm ei saa hakkama magevees, kus meriforell regulaarselt kudemas käib. E. crassumi
arvukuse võrdlemiseks erinevates piirkondades tuleks teostada edasiseid uuringuid, kuna
käesolevas töös kasutatud valim on statistiliseks uurimuseks liiga väike. Uurimustöö käigus
kogutud neeruproovide analüüsimisel on tulevikus võimalik võrrelda kas proliferatiivse
neeruhaiguse (PKD) kandvuse ja paelusside kandvuse vahel esineb seoseid, mis viitavad
erinevate parasiitide antagonismile peremeesorganismis."
"TEUK XIV : taastuvate energiaallikate uurimine ja kasutamine : neljateistkümnenda konverentsi kogumik : [2012 : Tartu]","Konverentsid","2012","Austatud lugejad! Käesolevas konverentsi kogumikus on artiklid
Eesti autoritelt, mis annavad ülevaate viimasel ajal tehtud taastuvenergia
valdkonna teadustööde ja projektide tulemustest. Praeguses
teaduse rahvusvahelistumise ajastul on teaduritel oluline säilitada
side kohaliku eluga ja levitada oma töö tulemusi eesti keeles. Suur
tänu autoritele, et nad oma uurimistööde tulemusi TEUK konverentsil
tutvustavad.
Taastuvenergia huviliste kohtumispaigana toimub konverents
TEUK-XIV Eesti Maaülikoolis 8. novembril 2012.a. Konverentsi
päevakavas on 11 suulist ettekannet energiamajanduse arendusest,
tuulegeneraatoritest, biokütuste tootmisest jmt. Lisaks on võimalik
tutvuda stendiettekannetega ja arutada ettekannete tulemusi
tööde autoritega.
Päeva lõpetusena toimub Eesti energiamajanduse hetkeseisu ja
arenguid käsitlev paneeldiskussioon „Taastuvenergia roll Eesti
energiaportfellis“. Käesoleval aastal on toimunud taastuvenergia
tootmise ja toetusmeetmete osas Eestis suuri muutusi ja algatatud
on tegevused Eesti pikaajalise energiamajanduse arengukava
uuendamiseks Eesti Arengufondi juhtimisel. Arutame taastuvenergia
ressursi kasutamist ja võimalikku rolli elektri- ja soojusenergia
ning transpordikütuste vajaduse katmisel pikaajalise vaatena kuni
aastani 2050.
Huvitavaid ettekandeid ja head lugemist!
Argo Normak, Eesti Maaülikooli taastuvenergia keskuse juhataja"
"Aasta muld 2019. Madalsoomuld : [teavik ja postkaart] ﻿","Aasta muld","2018","Eesti on üks märjemaid paiku maailmas: üle 22% on kaetud madalsoode ja rabadega. Tüüpilised madalsoomullad moodustavad ligi 14% meie muldkattest ja 59% turvasmuldadest. Kuivendamise ja põllumajandusliku kasutuse tõttu on nende osakaal praeguseks tõenäoliselt vähenenud. Madalsoomuldade suurimad levikualad on Kõrve-maa, Alutaguse, Lääne-Eesti ja Pärnu madalik, Võrtsjärve ja Valga nõgu, Peipsi-äärne madalik ning Pandivere kõrgustikku ümbritsevad madala-mad alad. Tekst: Enn Leedu, Merrit Shanskiy.   Fotod: Endla Reintam, Alar Astover. Kaart: Priit Penu, Tambet Kikas."
"Omanikujärelevalve kujunemise õiguslikud ja praktilised alused","2. Magistritööd","2013","Ehitussektoris igapäevaselt erinevates tegevusvaldkondades hõivatud osapooled
tunnetavad üha enam teiste ehitustegevusega seotud huvigruppide mõju nende endi
tegemistele, sh. omanikujärelevalve tegevuse nii positiivset kui paraku ka negatiivset
mõju. Teadaolevalt ei ole kogu ehitustegevuse keskse ja sellega tihedalt seotud
toiminguna omanikujärelevalve teostus miskipärast varasemalt lähemalt akadeemilist
uurimuslikku käsitlust leidnud. Seetõttu oli käesoleva magistritöö eesmärgiks ennekõike
uurida igapäevaselt ehitustegevusega seotud osapoolte vahelisi suhteid mõjutatuna
omanikujärelevalve teostamisest ehitusobjektidel ning anda sealjuures ka ülevaade
uuringusse kaasatud osapoolte vahelistest suhetest ehitustegevusega seonduvalt.
Koostatud magistritöö näol on tegemist teoreetilise-empiirilise tööga. Käsitletavale
tööle on loodud teoreetiline alus ehk arusaam omanikujärelevalve korralduse
printsipiaalsest ülesehitusest ning arvestades omanikujärelevalve teostamise empiiriaga,
on ehitustegevusega seotud huvigruppide esindajatega läbi viidud teemat käsitlevad
intervjuud. Läbi viidud uurimuse tulemuste põhjal on kaardistatud ja analüüsitud
ehitustegevusega seotud osapoolte vahelisi suhteid mõjutatuna omanikujärelevalve
tegevusest. Samuti on koondatud ettepanekud ja esitatud võimalikud lahendused
omanikujärelevalve tegevuse tõhustamiseks. Kuigi uurimus viidi läbi kohalikul tasandil,
võttes selle keskseks vaadeldavaks piirkonnaks Tartu ja Lõuna-Eesti, võib riigi suhtelise
territoriaalse väiksuse tõttu läbi viidud intervjuude tulemusi üldistavalt käsitleda kogu
Eesti kohta.
Kuigi igapäevases ehitustegevuses esineb üsna palju ehitussektori huvigruppide vahelisi
arusaamatusi, oleks neid laialdaste erialaste teadmiste ja -kogemustega
omanikujärelevalvet teostava vastutava spetsialisti abiga võimalik ennetada ning ka
jooksvalt lahendada. Koostatud magistritöö analüüsivas osas on kaardistatud seotud
osapoolte vahelisi ja seeläbi ka kogu ehitustegevust üldisemalt mõjutavad asjaolud,
samuti ka omanikujärelevalve mõju ja turuosaliste hinnang tema tegevusele. Esitatud
andmete põhjal on valdkonnaga seotud isikutel võimalik tutvuda teiste ehitussektori
osaliste seisukohtadega uurimuses käsitletud teemal ning teha seejuures järeldusi, mida
tuleks muuta iseenda, enda esindatava ettevõtte või organisatsiooni poolt aga ka
ehitussektoris üldisemalt, et tagada efektiivsem osapoolte vaheline koostöö ja seeläbi
parem teostatavate tööde lõpptulemus."
"TV-aluse projekt CNC pingile","Rakenduskõrgharidusõppe lõputööd","2019","Käesoleva rakenduskõrgharidusõppe lõputöö eesmärk oli uurida CNC valdkonda ning CAM ja CAD
tarkvara. Disainida keerulise ehitusega projekt, mida oleks sobilik valmistada CNC masinaga. CAD
tarkvaraga disainiti TV-alus ja koostati detailide joonised. CAM tarkvara kasutati programmide ja
simulatsioonide tegemiseks.
Lõputöös tutvustatakse lühidalt CNC ajalugu. Võrreldakse omavahel manuaaljuhtimisega ja
arvjuhtimisega pinke, kirjeldatakse, mil viisil on CNC lihtsustanud tööstustes tootmist. Antakse
ülevaade CNC masina töötamisest ja tuuakse välja kolm peamist CNC liiki. Selgitatakse, kuidas on
võimalik efektiivselt ja turvaliselt kinnitada masinasse detaile ning erinevate tööriistade kasutust.
Võrreldakse mööblitööstuses kasutatavaid kolme, autori poolt valitud, okas- ja lehtpuu liiki. Töös
põhjendati projektiks vajamineva materjali valikuid, kirjeldati detailide välja lõikamist CNC masinaga
ja nende omavahel kokku sobitamist.
Ehituselt koosneb TV-alus kolmest riiulist, mis koosnevad 49-st puitdetailist. Neile lisandub kolm
klaasdetaili ja neli polükarbonaat ust. Lähtudes läbitöötatud materjalidest valis autor välja projekti
valmistamiseks vajalikud freesid, mis on mõeldud just puidu töötlemiseks."
